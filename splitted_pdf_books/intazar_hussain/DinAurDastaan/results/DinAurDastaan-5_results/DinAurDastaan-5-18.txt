بھاگا اور درختوں میں مڑ گیا۔
۱۰۳
سب ابھی ششدر تھے کہ یہ کیا ہوا اور کیونکر ہوا کہ اتنے میں میں نے اپنے برابر لا اواں
کو دیکھا کہ گھوڑے کی پیٹھ پر مثل بید کے کانپتا ہے اور پھٹی پھٹی آنکھوں سے ندی کی طرف تکتا
ہے۔ میں نے آنکھ جھپکی تھی کہ دلاور خاں نے دہشت میں نعرہ مارا اور گھوڑے سے کود کر آن
کی آن میں ندی میں چھلانگ گیا۔
دلاور خاں کا ندی میں پھلانگنا قیامت ہوا۔ ندی کی دھار زور گرجی جانو بادل گرجتے
ہیں۔ عزیز و با دل زمین میں بھی گرجتے ہیں اور بجلی پانی کی تہ میں بھی کڑکتی ہے۔ اس ساعت
ندی میں بادل بھی گرجے اور بجلی بھی کڑ کی کہ جانو زمین کی تہ پھٹ گئی اور اندر دیا ہوا لاوا
پھوٹ پڑا۔ ایک آندھی چلی کہ زمین و زمان تیرہ و تار ہوئے اور پھر خون کی بارش ہونے
گی کالی ندی پہ خون برسا اور آسمان سرخ بوٹی کی مثل ہو گیا اور جنگل لال انگاروں کی طرح
دیکھنے لگا ۔ گھوڑے ہنہناتے ، صفیں تر بتر ہو گئیں، سپاہیوں کے ہاتھوں سے باگیں
چھوٹ گئیں اور جس گھوڑے کا جدھر منہ اٹھ گیا دہشت میں ہنہناتا گاہ معہ سوار کے کا ہ سوار
کو پٹخ سرپٹ دوڑتا چلا گیا۔
اس رستاخیز میں میرا گھوڑا بھی گڑا اور ڈراؤنی آواز میں ہنہناتا یکٹٹ بھاگ چھٹا۔
رات کے اندھیرے میں کچھ پتہ نہ چلا کہ کہاں جاتا ہوں۔ باگ پہ ہاتھ تھا نہ پاؤں رکاب میں تھے
جب تڑ کا ہوا تو اپنے تئیں اکیلا ایک سنسان جگہ میں پایا ۔ نہ وہ کالی ندی تھی نہ گنی بنی
تھی۔ نہ لشکری نہ میر لشکر آدمی کا دور دور پتہ نہ تھا، جنگل بھائیں بھائیں کرتا تھا۔ میں
نے اللہ کا نام لیا اور گھوڑے کو اس کے حال پر چھوڑ دیا کہ جس راہ چلتا ہے چلا چلے۔

داستان شهر ویران کی
چلتے چلتے راہ میں ایک بستی نظر آئی ۔ خدا کا شکر ادا کیا اور بستی میں داخل ہوا مگہ
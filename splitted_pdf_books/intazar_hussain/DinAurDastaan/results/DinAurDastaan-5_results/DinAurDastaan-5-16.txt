سایہ دار کو ان کا سایہ اور ہریالی اور شادابی واپس دو۔ آج عرصہ حیات عرصہ جنگ ہے، مقام
نام و ننگ ہے، وقت سے لڑائی ہے، منہ موڑنے میں رسوائی ہے، وقت کے دھارے کو موڑو
شیر شاہی مینار کی گردش کو روکو کہ نظارے پر چوب پڑے اور چار دانگ میں شیر شاہ کا ڈنکا
بجے گھوڑوں کی باگیں اٹھاؤ اور برس دن کی راہ مہینے میں طے کرو کہ زمین و زماں کے مخالف
یہی پہلا مورچہ ہے اور ارض شکاروں اور فاستحان دہر کا یہی اولین معرکہ ہے ۔
تب بخت خان بعد جاه و جلال سمند سمند اثر صبا قدم پہ سوار ہوا۔ میں نے یوں جانا کہ اثر
ایک بھاری تو د فضا میں بلند ہوا لشکری صف بصف گھوڑوں پر سوار ہوئے ،، عازم مینار ہوئے
جنگل کھنڈل گئے ، صحرا مل گئے۔ اذا زلزلت الارض زمن الھا کا منظر پیدا ہوا۔ دھرتی کا کلچه شق
ہوا۔ عزیز و عجب سفر تھا کہ گھوڑوں کی پیٹھ ہمارے جسم کا جز بنی تھی۔ سلسلہ روز و شب درہم
ہوا تھا، صبح و شام کا فرق اٹھ گیا تھا۔ ساعتوں اور پہروں کی تقسیم مٹ گئی تھی۔ وقت کے
بہتے دھارے میں کیا روز و شب کے بلبلے اور کیا ساعتوں اور مہروں کے مصنوعی ڈونگے سب
بہ گئے تھے۔ وقت کا مسلسل بہتا دھارا تھا اور ہم تھے ، ہمارے سمندر اثر گھوڑے تھے ۔
چلتے چلتے ایک گھنی ہنی میں گزر ہوا اس میں قدم رکھتے ہی اندھیرا ہوا جب الخلقت
و حوش و طیور نمودار ہوئے اور ایسی مہیب آوازیں آنی شروع ہوئیں کہ بہادروں کا زہرہ
آب ہو شیر مردوں کا کلیجہ پھٹ جائے۔ اس وقت بخت خاں کی صدائے مہیب لشکر میں
گونجی کہ غازیو ، آج عرصہ حیات عرصہ جنگ ہے ، مقام نام و ننگ ہے، وقت سے لڑائی ہے
منہ موڑنے میں رسوائی ہے ،، اس صدا سے سپاہیوں نے حوصلہ پکڑا اور ایک مرتبہ پھر گھوڑے
یوں دوڑے کہ وہ مہیب شور ان کی ٹاپوں کی آوازوں کی گرد بن کر رہ گیا۔

تذکرہ کالی ندی کا
خدا خدا کر کے اس کھنی بنی سے نکلے۔ مگر یہاں اندھیرا سوا تھا ۔ کالی ندی بہتی تھی اور
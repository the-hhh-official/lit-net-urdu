۱۲۶
آواز کی رمز کھول کر بیان کروں، اے فرزند دلبند جب جہاد کی راہ ثواب طے ہو چکی اور خیر
قاتل کا گلوٹے مبارک پر پھر چکا تو اس با وفا نے اپنے گردوں وقار راکب کے پاک لہو
میں منہ ملا اور جسم پر جاکر غم آلود آوانہ میں ہنہنا یا۔ عالم کی شہزادی ہے تا با نه در خیمہ پر آئی
اور مرکب کو بے راکب پایا اور خون اس کے منہ پر ملا دیکھا تو فرط الم سے زلفیں کھول دیں
اور ہاتھوں کی چوڑیاں توڑ دیں۔ پھر اسے اپنے والی کی وصیت یاد آئی اور سیہ پوش ہو منہ
پر نقاب ڈال نوحہ بلب اس مرکب پہ سوارہ ہوگئی ۔ وہ مرکب وہاں سے چلا اور جنگلوں میں
نکل گیا۔ راویوں نے قیاس کے گھوڑے بہت دوڑائے ہیں اور مؤرخوں کا نہ ہوا تعلم بہت
رواں ہوا ہے پر اس مرکب کی راہ و منزل اب تک ایک راز سربستہ ہے۔
اے جان پار راس مرکب کی راہ و منزل کا سراغ اب کیونکر سلے اور ان سموں کی تحریراب
کسی طور پڑھی جائے کہ وہ جنگل کٹ گئے۔ وہ میدان بستیوں سے پٹ گئے اور سموں کی تحریر
مٹ گئی ۔ اس انقلاب پر حیرانی کیوں ہو کہ زمانے کا طور یہی ہے۔ جنگل کھتے ہیں شہر بستے ہیں
شہر اجڑتے ہیں جنگل بنتے ہیں، جو بستیاں ویران ہوگئیں انہیں سب روتے ہیں گر عزیزان
جنگلوں کو بھی تو یاد کرو جنہیں بستیوں نے ویران کر دیا۔ اس قطعہ ارض کے وہ بلند بالا
شجر کہ ہر شجر ایک شہر ہوتا ایک کوچہ اور ہر کلی ایک گلی تھی کہاں گئے ۔ اسے جان پدر
میرے پدر نے کہ اپنے وقت کا بڑا بزرگ اور غیب دان عالم تھا مجھے خبر دی ہے کہ
ہمارے شہر سے دور کا لے کوسوں ایک گھنی بنی ہے ، عجائب مخلوقات کی چھاؤنی ہے
حد نظر تک درخت ، ہر درخت ایک شخصیت ہر شاخ ایک ذات، ان شخصیتوں میں ایک
شخصیت سب سے الگ ہے، ایک بلند و بالا شجر نہ کوئی نہیں جانتا کہ اسے کس نے لگایا
اور کس نے پانی دیا جب جرنیلی سڑک نہیں بنی تھی اور شیر شاہ سوری نے اشجار کو فرمانبردار
نہیں کیا تھا تب سے وہ اپنی جگہ پر کھڑا ہے اور آسمان کے بدلتے رنگ اور زمین کے
بگڑتے ڈھنگ دیکھتا ہے۔ یہ درخت ماضی اور مستقبل کے ڈانڈے ملاتا ہے اور جنوب
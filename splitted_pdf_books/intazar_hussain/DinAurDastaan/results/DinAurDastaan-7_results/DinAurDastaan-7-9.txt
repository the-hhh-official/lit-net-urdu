الله له
دور ایک سمت سے علم سبز ایک لچکتا ہوا نمودار ہوا۔ علم کی ضو سے آنکھ جھپک گئی علم کے بعد علمدار
پر نظر گئی کیا دیکھتا ہوں کہ ناقہ پر سوار ایک مرد غازی چلا آتا ہے۔ ایک ہاتھ میں علم سبز دو سرے
میں نیزہ علم کئے ہوئے بازو و غلاف سے اگلی شمشیروں کی طرح آستینوں سے ابلے ہوئے، سر پر
سفید عمامہ، دوش پہ سبز عبا ، منہ پر سیاہ نقاب بیکایک ناقہ تھم گیا۔ ناقہ سوار نے علم کو
بلند کیا اور نیزے کو جنبش دی۔ پھر ایسی گر جدار آواز میں نعرہ مارا کہ درو دیوار ہل گئے اور
پکارا کہ اے گروہ مردم خبردارہ ہو کہ ایک بڑا سیلاب تمہارے خراب آباد پہ اُمنڈا ہے
اور محلات و مساجد و مقابر کو لسان حس بہا لے جانا چاہتا ہے ۔ اے لوگو خدا کے گھروں
کی بے حرمتی ہوئی ۔ آسمانوں کے برجوں میں ظلمت چھا گئی۔ آفتاب پہ کا لک پت گئی ۔
دن میں شب کی سیاہی کا سماں پیدا ہوا ۔ اسے لوگو آج نقد جاں کی قیمت گر گئی اور موت
کی قیمت چڑھ گئی۔ بخدا آج زندگی بکری کی چھینک سے زیادہ وقعت نہیں رکھتی اور
موت بشیر مادر سے زیادہ شیریں ہوگئی خبر دارہ ہوا سے لو گو کہ تم پر بہت بڑی آزمائش کا
وقت آیا ہے۔ دن بولتا ہے اور تمہارے مرکبوں کو پکا کرنا ہے۔ تمہارے مرکب تھانوں
پہ تڑپتے ہیں اور ان کی پشتیں راکبوں کے لئے بے کل ہوتی ہیں ۔
اس خطبہ کا عجب اثر دیکھا کہ سنسان راہ میں قدموں کے شور سے گونجنے لگیں اور اندر سے
بند دروازے دھاڑ دھاڑ کھلنے لگے۔ جوانان صف شکن لیے تڑنگے ، سروں پر عمامے
رکھے کمر سے پکے باندھے ، ہاتھوں میں ننگی تلواریں کوئی پا پیادہ کوئی گھوڑے پر سوار
گلی گلی سے نکلتے دکھائی دیے۔ دیکھتے دیکھتے ایک لشکرہ ہو گیا۔ تب اس سبز یوش ناقہ
سوار نے ایک جڑاؤ خنجر موتیوں کا آویزہ لگا ہوا کمر سے نکال میرے آگے پھینکا اور
نعرہ مارتا ہوا آگے بڑھ لیا۔ وہ پورا تشکر نعرہ زناں اس کے پیچھے چلا۔
دم کے دم میں وہ علم سبنر، وہ ناقہ سوار، وہ لشکر سب کچھ آنکھوں سے اوجھل ہو گیا
اور بازار پھر بھائیں بھائیں کرنے لگا۔
۳۴
میں کہتی کھانا کھالو چل کے، اور وہ اٹھ کھڑا ہوتا کبھی کبھی وہ اتنا بیزار ہو جا تا کہ کھانے کو اس
کا مطلق جی نہ چاہتا۔ اسے اپنے آپ پر غصہ آتا۔ تحسینہ یہ غصہ آتا، بند ہو جانے والی ہوا یہ ،
بھنبھناتی ہوئی مکھیوں پر پھلوں کے طویل ہوتے دنوں پر تحسینہ پھر آکر اسی روکھے پھیکے
انداز میں کہتی کھاناکھا لو چل کے ، اور وہ الف لیلہ بند کر پھر چپکے سے اس کے پیچھے ہولیا۔

(۳)
بجلی بجلی میرا بیاہ کدھر؟ » ، میا کی گٹھلی کی گری منی کی نرم انگلیوں سے پھیل کر چار پائی
سے نیچے جا پڑی۔
چار پائی پر ایک طرف ہر سے چھلکوں اور کٹی ہوئی سفید بجلیوں کی ایک ڈھیری لگی تھی۔
اور پاس ہی سفید تسلے میں سفید چھلی ہوئی امیاں بھری رکھی تھیں۔ تحسینہ سفید چھلی ہوئی ثابت
امیا اٹھائی، چاقو سے دو کرتی اور پھر چاقو کی نوک سے بجلی کے ٹکڑوں کو نکال امی کی قاشوں
کو تسلے میں ڈال دیتی۔
بنی نے اپنی چمکتی ہوئی ثابت بجلی اٹھائی اور ضمیر کے مونڈھے کے پاس آکھڑی ہوئی
ضمیر بھائی بتاؤ میرا بیاہ کدھر ہو گا ؟
خود بوجھ لو ، وہ اس وقت الف لیلہ پڑھنے میں ایسا مصروف تھا کہ نظریں اٹھانا بھی
ناگوار ہو رہا تھا۔
بنی نے بجلی سے اپنا بیاہ پوچھا ، پھر اچھے کا بیاہ پوچھا، پھر ضمیر بھائی کا ضمیر بھائی
تمہارا بیاہ کچھ میں ہو گا۔
اچھا ، اس نے بے اعتنائی سے جواب دیا اور پھر کتاب پڑھنے لگا۔
بجلی بجلی با جی کا بیاہ کدھر؟»
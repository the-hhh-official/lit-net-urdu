۱۰۷
اپنے مٹھو کو چھوڑ کر کسی حال نہ جاؤں گی، میں نے لیک کر پنجرا اٹھایا اور اسے اسی طرح کھینچتا ہوا
با ہرلایا۔ بعجلت گھوڑے پر بیٹھا، پیچھے اسے بٹھایا ، فتراک میں پنجرے کو باندھا اور گھوڑے
کو ایڑ دی۔ رہوار سیک رفتار سرپٹ دوڑا اور ہوا سے باتیں کرنے لگا۔
اب رات ہوئی تھی۔ چاند کی چہار طرف پھیلی تھی ، ٹھنڈک بدن میں اترتی تھی۔ میری
راہیں رہوار سبک رفتار کی زین پوش پشت سے چسپاں ہوئی تھیں، میری پشت میں وہ
ہرا بھرا سینہ پیوست ہوا تھا اور باہیں کریں تھیں اور میرا گھوڑا ہو اسے باتیں کر رہا تھا
میں عرش میں جھول رہا تھا۔ وہ رات میری شہسواری کا حاصل تھی، گھوڑے کی پشت بهشت
بنی تھی اور ہم چاندنی میں منائے ہوئے اوس اور خنکی میں بھیگے ہوئے، باہم چپکے ہوئے
اڑے چلے جاتے تھے مجھے یوں لگا کہ میرا گھوڑا زمین کے سارے رستے طے کر کے کرہ ارض
کو پھلانگ گیا ہے۔
قصہ مرتبان اور گاڈ سوار کا
رات گئے ہم ایک بستی میں وارد ہوئے پوچھتے گچھتے ایک سرائے پہنچے کوٹھڑی کرائے
پہ لی جس میں ایک چار پائی اور ایک میلا سا لبستر پڑا تھا۔ اس پر آشوب وقت میں ہم نے
اس کونے کو بھی غنیمت جانا۔ بستر بچھا یا پھر میں نے تلوار نیام سے نکال درمیان رکھی
اور دونوں ایک دوسرے کی طرف پشت کہ پیڑ رہے ۔
مگر میری آنکھوں میں نیند کہاں کچھ بیتے لمحوں کی سرشاری کچھ قرب نما دوری کی
بیقراری ، بس ساری رات کروٹیں بدلتے گئی۔ یوں کروٹیں بدلتا تھا کہ ناگاہ منحوس آواز کہ
شہر نامبارک میں تڑ کے سنائی دیا کرتی تھی کان میں پڑی۔
طوطا مینا دسٹری جی
کوڑی پیسہ دمڑی جی
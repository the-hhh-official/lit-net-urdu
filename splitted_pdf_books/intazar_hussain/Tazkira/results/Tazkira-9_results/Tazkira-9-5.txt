144
میں ڈر گیا ۔ دل میں کہا کہ شہر غصے میں ہے ۔ پتہ نہیں کب اُبل پڑے ۔ ڈرے ہوئے دل
کے ساتھ میں نے ایک ایک چہرے کو غور سے دیکھا اور آس پاس چلنے والوں کی چال
کو۔ میں رنجیدہ ہوا۔ دل میں کہا کہ شہر کرب میں ہے ۔ مگر گھڑی نہ گزری تھی کہ میں نے
چہروں پر خوف کی ایک لکیر دیکھی ۔ میں افسردہ ہو گیا۔ دل میں کہا کہ شہر اصل میں دہل گیا ہے
اپنے آپ کو ظاہر نہیں کر رہا ہے ، اندر سے ہل گیا ہے ۔
ایک ضمیمہ والا سائیکل تیزی سے دوڑاتا ہوا آیا صدا لگاتا ہوا۔ مجھ سے چار قدم آگے
جا کر رک گیا۔ کتنے لوگ تیزی سے اس کی طرف لپکے۔ اس ضمیمہ نے تو شہر کی کایا پلٹ دی
تھی اور صبح سویرے سے نکلنے والے سب اخباروں کو دم کے دم میں بے معنی بنا دیا تھا۔ میں نے
بھی بڑھ کر ایک ضمیمہ خرید لیا۔ یہ ضمیمہ میں صبح پڑھ چکا تھا مگر اس وقت ردار دی میں پڑھا
تھا۔ رات بھر کا جاگا ہوا تھا۔ صبح کو ذرا آنکھ لگی تھی۔ زبیدہ نے آکر جھنجھوڑا :
اخلاق اٹھو۔ دیکھو تو سہی یہ ضمیمہ والا کیا چلا رہا ہے ؟
اور میرے اٹھنے کا انتظار کیے بغیر ڈیوڑھی کی طرف لپکی میں اٹھ کر بیٹھ گیا۔ آنکھوں میں
ابھی تک نیند بھری تھی ۔ زبیدہ ایک ورق لے کر آئی ۔ سخت بو کھلائی ہوئی تھی۔
دیکھو تو سہی ۔ یہ کیا لکھا ہے ؟ "
میں نے زبیدہ سے ضمیمہ لے کر پڑھا ۔ آنکھوں سے ساری نیند ایک دم سے غائب ہو گئی ۔
زبیدہ اس توقع میں میرے بالکل پاس آن بیٹھی تھی کہ میں کچھ کہوں گا ، تبصرہ کروں گا۔
میں خاموشی سے اٹھ کر باتھ روم چلا گیا۔ کلی کی دانت ، انجھے، غرارے کیے ، نہا یا دھویا۔
ہاتھ روم میں آج کچھ زیادہ ہی وقت صرف ہوا۔ نہا دھو کر نکلا تو ناشتہ کی میز پر جا بیٹھا۔
ناشتہ کرتا رہا۔ زبیدہ میرے سامنے بیٹھی تھی ۔ اس وقت کتنا بول رہی تھی۔ مجھے چپ
دیکھ کر اسے بھی چپ لگ گئی۔ ہاں جب میں چلنے لگا تو آہستہ سے ایک ہدایت کی :
دفتر میں کسی سے کوئی بات کرنے کی ضرورت نہیں ہے اور دفتر سے سیدھے
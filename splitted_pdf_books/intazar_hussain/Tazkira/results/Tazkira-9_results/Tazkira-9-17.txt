149
کوئی آیا تو نہیں تھا ؟
نہیں۔ کیا کسی کو آتا تھا ؟"
نہیں تو۔ ویسے ہی پوچھ رہا تھا کہ شاید کوئی مجھے پوچھنے آیا ہوا"۔
نہیں۔ کوئی بھی نہیں آیا۔ اور یہ کہتے کہتے زبیدہ پھر ستانے لگی ۔
میں اسی شش و پنج میں کہ آخر وہ کون شخص تھا ، اس وقت جب وہ میرے برابر سے
گزرا تھا میں نے اس پر دھیان ہی نہیں دیا تھا۔ کیا دھیان دیتا۔ دن بھر میں چلتے پھرتے
کتنی چھوٹی موٹی باتیں ہوتی ہیں جن پر ہم ذرا دھیان نہیں دیتے۔ کتنے لوگوں سے مڈ بھیڑ
ہوتی ہے ، کتنوں سے معمولی علیک سلیک ہو کر رہ جاتی ہے ، کتنے پاس سے گزر جاتے
ہیں اور ان کا ہم ذرا سا بھی نوٹس نہیں لیتے ۔ تو اس کے معاملہ میں بھی یہی ہوا۔ ذرا جو اس
کا نوٹس لیا ہو ۔ مگر اب رات کے سناٹے میں وہ میرے دھیان میں آیا اور میر
دل و دماغ پر چھاتا چل گیا۔ اس کا پاس سے یوں گذر جانا کہ اس کی صورت نظر نہیں آئی ۔ اس
وقت کتنی غیر اہم بے وقعت بات لگی تھی اور اب اسی غیر اہم بے وقعت بات میں کتنے معنی
کتنے سنگین امکانات پوشیدہ نظر آرہے تھے۔ آخر وہ کیوں اتنی تیزی سے میرے قریب
سے گذرا کہ میں اس کی صورت نہیں دیکھ سکا۔ اسے یوں منہ چھپانے کی ضرورت کیوں پیش
آئی ۔ جاگتے رہو"۔ جیل کے پھر یدار کی آواز اچانک بلند ہوئی، اس طرح نہیں کہ دور سے
آرہی ہو، اس طرح جیسے قریب سے آرہی ہو۔ بس ایسا لگا کہ وہ برجی سے اتر کر تھوڑا ہمارے گھر
کے قریب آگیا ہے ، پچھواڑے کی دیوار کے برابہ ۔ دل میرا دھڑ دھڑ کر نے لگا۔ مگر پھر فوراً
ہی اپنے آپ کو سنبھاں۔ خود کو ٹو کا ڈر رہے ہو۔ اس کے ساتھ ہی دھیان کہیں سے
کہیں چلا گیا۔ میاں جان اپنے والد کے حضور میرے بیٹے ، آدمی تین حالتوں میں حالتوں میں پہچانا
جاتا ہے :
جب وہ سرخوشی کے عالم میں ہو ؟
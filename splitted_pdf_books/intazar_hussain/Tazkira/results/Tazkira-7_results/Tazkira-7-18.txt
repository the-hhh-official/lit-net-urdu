۱۴۰
کامریڈ، تم مریض ہو۔ اپنا علاج کراؤ۔ جو عوام کے ساتھ مکالمہ کی ہمت نہیں رکھتے
پھر وہ گیندے اور گلاب ہی سے مکالمہ کرتے ہیں۔ اس مکالمہ میں کوئی جو کھوں جو نہیں
ہے ۔
اچھا ٹھیک ہے۔ تم آج زیادہ ہی کہیں سے پٹ کر آئے ہو۔ آرام کرو۔ ذرا شام
ہو تو ممتاز کے پاس چلیں گے۔
ممتاز سے تمہاری ملاقات ہو گئی ؟
ہاں ہوئی تو تھی ۔ یار وہ تو اب بہت مصروف آدمی ہو گیا ہے ۔
جو سالا پیسہ کما لیتا ہے اس سالے کا وقت پھر بہت قیمتی ہو جاتا ہے ۔
بہر حال آج اس سے ملاقات کی ٹھہری ہے۔ کہنے لگا کہ پروگرام کیا ہے ۔
میں نے کہا کہ یار کبھی ہم پہلے پروگرام طے کر کے ملے تھے۔ بس مل کر بیٹھیں گے باتیں
کریں گے ۔ پرانے دنوں کو یاد کریں گے۔ بقدر توفیق رتجگا کریں گے :
کامریڈ نے ایک مرتبہ پھر میری مریضانہ ذہنیت پر بھر پور تبصرہ کیا اور اندر پر بھر پور
ڈرائینگ روم میں جا کر قالین پر لوٹ لگانے لگا۔ وہ اندر خراٹے لے رہا تھا اور یہاں
میں گیندے کے روبرو اپنے خیالوں میں گم تھا۔ سلسلہ جہاں سے ٹوٹا تھا۔ وہاں سے
پھر مل گیا تھا۔
یار ممتاز ، آج کل مجھے ایک لڑکی ٹکری ہوئی ہے۔
ممتازہ ہی سے میں دل کے معاملات کہتا تھا کہ اسی پر مجھے ان معاملات میں
اعتبار تھا۔
جب تم اسے مکرو گے تب ہم جانیں گے۔
وہ نہیں یار ۔ یہ ایک اور لڑکی ہے ۔
اچھا ؟ کوئی نیا چکر ۔ یہ چکر کیسے شروع ہوا ۔
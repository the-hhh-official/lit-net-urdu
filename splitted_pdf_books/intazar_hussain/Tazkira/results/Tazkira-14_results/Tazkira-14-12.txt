٢٤٤
قدم ہمارے اس زمین نے پکڑے ہوئے ہیں۔ جہاں کی مٹی ہے وہیں سار ہو تو اچھا ہے ۔
جس دیار میں آنکھ کھولی ہے ۔ اسی دیار میں آنکھ بند کریں گے ۔
فرزند دلبند ہمارا جواب سن کر کبیدہ خاطر ہوئے۔ خاموشی سے اُٹھے اور اپنی
بھری بندوق کے ساتھ حویلی کی پہرہ داری کرنے لگے ۔ ادھر یہ فقیر اپنے خیالوں میں غلطاں
اجداد کو دھیان میں لایا کہ ان کا کیا شعار تھا اور فرزند نے کیا طور اپنایا ہے ۔ ہمارے
خاندان پر ایسا وقت کب کب نہیں آیا ۔ اس خاندان کی تو تقدیر ہی یہ چلی آتی ہے کہ چند
پنیریاں امن چین کے ساتھ گزاریں، اس کے بعد اکھڑے اور در بدر خاک بسر ہوئے
پھر کسی دور کے نگر میں جا کر ڈیرے ڈالے اور یہ آئین شائستہ اس مٹی سے بیاہ کیا۔
مگر کیا مجال کہ آن میں کبھی فرق آنے دیا ہو۔ جب زمیں تنگ ہوئی سب ٹھاٹ
پھوڑا اور دامن جھاڑ کر نکل کھڑے ہوئے ۔ آئی دولت کو سنگھوانے میں مضائقہ نہیں
جانا ۔ جاتی دولت کے لئے کف افسوس نہیں ملا ۔ ابا جانی فرمایا کرتے تھے کہ جب ہمارا
خاندان گلستان محل سے نکلا تھا تو تن کا ساتھ نہیں لیا ۔ جیسے بیٹھے تھے بس ویسے ہی اُٹھ
کھڑے ہوئے ۔ شہر سے نکل کر صبح کے ہون میں دادی حضرت کو پان کی طلب ہوئی ۔
متاسف ہوئیں کہ پاندان کیوں ساتھ نہ لے لیا ۔ منہ میں کتر نہیں جائے گی تو سفر کیسے کئے
گا ۔ دادا جانی نے یہ سن فوراً من میاں کو دوڑایا کہ جاؤ اور پاندان لے کر آؤ ۔ جن میاں
نے بھی کمال دکھایا ۔ تیر کے موافق گئے ۔ خاکیوں سے بچتے بچاتے محل میں پہنچے اور
پاندان بغل میں داب کے خرگوش کی مثال زقندیں بھرتے واپس آئے ۔ دادی حضرت
نے گلستان محل کی خیریت پوچھی ۔ جمین میاں ٹھنڈا سانس بھر کے بولے کہ بی صاحب
ڈیوڑھی سونی پڑی تھی۔ کمرے دالان بھائیں بھائیں کر رہے تھے ۔ ہاں صحن میں
بطخیں شور کر رہی تھیں ۔ یہ سن دادی حضرت نے ماتھا پیا۔ ہاتھ مل کے بولیں کہ
مجھے کال کھاتی کو اتنی سدھ بھی نہ رہی کہ ناند میں پانی بھر آتی ۔ دکھیا بٹھنیں پیاسی ہوں گی۔
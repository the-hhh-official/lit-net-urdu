۲۶۱
رہے ۔ جہاں آنکھ کھولی تھی وہیں آنکھ بند کی ، یوں وہ مٹی کے افسوس سے بچ گئے ۔ مگر اس
کے بدلے میں دوسرے افسوس ان کے نوشتے میں لکھے گئے ۔ دکھ اور افسوس سے تو
بہر حال آدمی کو مفر نہیں ہے اور اپنے خاندان کی ریت میں نے یہ دیکھی کہ ہر پیڑھی کے ساتھ
کوئی بڑا افسوس وابستہ ہو گیا۔ میرے مورث اعلیٰ احمد باللہ جب تک قزوین میں رہے
بیت الابیض کو یاد کرتے رہے اور اصفہان کی مٹی کے لئے افسوس کرتے رہے ۔ حکیم
علی شیر ریحان کے سرمے نے جہان آباد کے کتنے نینوں کو سکھ دیا کتنی اندھی آنکھوں کو
روشن کیا مگر وہ مستقل کف افسوس ملتے تھے اور کہتے تھے کہ ہماری آنکھوں کے سامنے قزوین
کی کتنی آنکھوں میں اندھیرا اترا اور ہم انہیں روشن نہ کر سکے۔ میرے لکڑ دادا حکیم کی باغ
علی نے چراغ حویلی کی صورت میں ایک نیا محل کھڑا کر دیا ۔ مگر گلستان محل کے لئے رونا
نہ گیا ۔
میں کن اگلے پچھلے قصوں میں پڑ گیا ۔ اگلوں کے افسوس اگلوں کے ساتھ گئے ۔
اب میں ہوں اور میرے اپنے افسوس ہیں ۔ ہر زمانے کے اپنے افسوس ہوتے ہیں اور
اپنی مسرتیں راحتیں ۔ اگلے زمانے کے ستم ایجادوں نے کھوپڑیوں کے مینار کھڑے کئے۔
یا رو اغیار کی آنکھیں نکلوائیں اور اس میں راحت پائی۔ اس زمانے نے اپنی ضرورتوں
کے حساب سے ستم ایجاد کئے ہیں۔ وہ میرے اجداد کا زمانہ تھا۔ یہ میرا نہ مانہ ہے ۔ مجھے
چاہیے کہ اپنی ذات سے اور اپنے زمانے سے غرض رکھوں ۔ وہی طور اپناؤں جو میاں جان
نے اپنایا کہ حمد و نعت کے بعد اپنا اور اپنے زمانے کے آشوب کا تذکرہ شروع کر دیا ۔
تذکرے کا یہی اسلوب ہے ۔ اسی میں سہولت بھی ہے ۔ میں اور میرے زمانے کا آشوب
مگر میں کہاں سے شروع ہوتا ہوں اور میرا زمانہ کب سے شروع ہوتا ہے۔ خیر میں تو
شاما چڑیا سے شروع ہوتا ہوں ۔ مگر میرا نہ مانہ ۔ وہ کہاں سے کب سے شروع ہوتا ہے۔ ہیں
بس اتنا جانتا ہوں کہ مجھے جو بھی زمانہ ملا خراب ملا یا زمانہ سدا سے خراب چلا آرہا
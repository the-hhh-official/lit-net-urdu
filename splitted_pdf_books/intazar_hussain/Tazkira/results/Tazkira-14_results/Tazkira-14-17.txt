۲۷۹
میں مطمئن تھا کہ بالآخر میں نے اپنے فیصلہ کا اعلان کر دیا ہے اور اب اس کیلئے
جواز بھی تو پیدا ہو گئے تھے۔ اب اشیا نہ خالی اینٹ پتھر سے نیا گھروندا تو نہیں رہا تھا۔
اس کی ڈیوڑھی سے ایک بزرگ کا جنازہ نکل چکا تھا اور پھر شیریں سے تجدید ملاقات
کی یادیں بھی اس کے درو دیوار سے وابستہ ہو گئی تھیں ۔ ایک چڑیا ہار سنگھار کے نیچے
سے اُڑ کر آئی اور عین میرے سامنے میز پر بیٹھ کر چیں چیں کی اور واپس چلی گئی ۔ کیا وہ
یہ سمجھ رہی تھی کہ اس وقت بھی میں اس کی تواضع کے لئے کچھ دانہ دنکا لے کر آیا ہوں۔
یا خالی شکایت کرنے آئی تھی کہ خالی ہاتھ کیوں آئے ہو۔ ادھر ہار سنگھار پر چڑیوں کی برات
اتری ہوئی تھی ۔ کتنا شور مچا رہی تھیں۔ اس جواز کی طرف تو میرا دھیان ہی نہیں گیا تھا
کمرشل ایریا میں نے سوچا ، اس علاقہ میں پھیلتا چلا جا رہا ہے تو مجھے کیا ۔ میرے گھر
میں تو ہار سنگھار بھی مہکتا ہے اور چڑیاں بھی چہکتی ہیں۔ اگر اس علاقہ میں کمرشل ایریا
پھیل رہا ہے تو پھر تو گھر کا قائم رہنا اور بھی ضروری ہے۔ چڑیوں کو کہیں تو پناہ ملنی چاہیے۔
اچانک مجھے لگا کہ چڑیوں کی چہکار میں ایک اضطراب کی کیفیت اور خون کی
لہر ہے اور اسی آن میں نے دیکھا کہ ہار سنگھار تلے ایک بلی منڈلا رہی ہے۔

دروازے کی گھنٹی بجی۔ میرے کان کھڑے ہوئے تو آگیا وہ موذی ۔ میں بالکل یہ
سمجھا کہ پراپرٹی ڈیلر آیا ہے ۔ مگر اب میں اس سے خوفزدہ نہیں تھا۔ اب میں اس کی
آنکھوں میں آنکھیں ڈال کر بات کرنے کے لئے تیار تھا۔ جب زبیدہ کے سامنے میں
نے کھل کر بات کر دی تو پراپرٹی ڈیلر کیا چیز ہے ۔ میں لپک کر گیٹ پر گیا ۔ گیٹ کھولا ۔
ارے کامریڈ ، تم ہو ۔ تم تو اس روز کے بعد غائب ہی ہو گئے ۔ آج صورت دکھائی ہے"
کامریڈ نے میری بات کا جواب دینا مطلق ضروری نہیں سمجھا۔ برآمدے میں آکر
تھیلا گلے سے اُتار کر میز پر پیٹا اور کرسی پر پسر گیا۔ میں نے تعجب سے تھیلے کو دیکھا جو کتا بچو
رسالوں ، اخباروں سے ٹھسا ٹھس بھرا تھا۔ کامریڈ یہ کیا۔ تم تو تھیلے کو نہر میں خالی کر
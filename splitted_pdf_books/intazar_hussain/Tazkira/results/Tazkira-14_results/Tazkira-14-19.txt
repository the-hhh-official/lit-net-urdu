۲۸۱
اُس نے تو تین مردے دیکھے تھے۔ کفنیاں پہنے ہوئے تین لیے بانس جیسے
آدمی ۔ تم یقین کرو گے اس بیان پر؟
یار اس نے تو تین آدمیوں کو کفنیاں پہنے دیکھا تھا۔ مجھے تو اس شہر کا ہر آدمی
کفنی پہنے نظر آتا ہے "
اور کامریڈ ، تم واقعی کھسک گئے ہو۔ میں اپنی بیوی کو روتا تھا کہ اس کا دماغ
چل گیا ہے ۔ تم اس سے آگے نکل گئے ۔
استاد تم نے تو آنکھوں پر پٹی باندھ رکھی ہے ۔ میں تو دیکھ رہا ہوں کہ کیا ہونے
لگا ہے ۔"
کیا ہونے لگا ہے ؟
گرد بڑی لمبی گرد بر نظر آتی ہے ۔ پتہ ہے آج کیا ہوا ؟
کیا ہوا ؟
ایک سوالیہ نشان کی صورت میں گھر سے نکلا اور حیران ہوا یا مظہر العجائب اتنی
خلقت ۔ اتنا آدم تھا اس شہر میں ۔ سب ہی گھروں سے نکل پڑے ہیں ۔ مگر کیوں۔
پوچھا کس سے جائے ۔ ہر چہرہ ایک سوالیہ نشان ہے۔ پریشانی سے بھرا سوالیہ نشان
جیسے ان پر کوئی بڑی مصیبت آن پڑی ہو ۔ اپنے آپ سے پوچھتا ہوں ۔ قصہ کیا ہے ۔
کہیں پھر وہی کچھ تو نہیں ہونے لگا ہے ۔ شاید ، پھر تو مجھے واپس گھر جانا چاہیے ۔ ہماری
عقبی دیوار سے جیل کا دروازہ اور پھانسی کا تختہ دونوں صاف نظر آتے ہیں۔ مجھے
یوں بھی گھر پہنچنا چاہئیے کہ زبیدہ گھر میں اکیلی ہے۔ اس وقت تو بو جان موجود تھیں
اور اس وقت تو زبیدہ نے بھی اسے تماشہ ہی جانا تھا ۔ لیکن اب تو ویسے ہی اس کے
اندر دہشت سمائی کہ بہتی ہے اور بو جان بھی نہیں ہیں کہ دعا پڑھ کر چار سمتوں میں
منہ کر کے چار پھونکیں ماریں اور شیاطین کو دفع کر دیں۔
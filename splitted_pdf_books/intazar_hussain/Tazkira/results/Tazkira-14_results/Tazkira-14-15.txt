۲۷۷
خیر آج کے دن تو میں نے ہی اُسے آنے کے لئے کہا تھا ۔ میرا خیال تھا کہ آج
تم گھر یہ رہو گے ۔ چھٹی کا دن ہے ۔ مگر تم صبح ہی گھر سے نکل گئے ۔ تم گئے ہو اور وہ آیا۔
ہے ۔
میں نے دل ہی دل میں کتنا اطمینان محسوس کیا کہ میں صحیح وقت پر گھر سے نکل
گیا۔
پوچھتا تھا کہ کیا فیصلہ کیا ہے ۔ میں نے کہہ دیا کہ فیصلہ صاحب کریں گے۔
کسی وقت فون کر کے ان سے وقت لے لینا اور آکے بات کر لینا ۔ کہتا تھا کہ گاہک
ابھی ہاتھ میں ہے ۔ جلدی فیصلہ کر لیں؟
یہ شخص، میں نے سوچا ، گلے پہ چھری رکھ کے جواب مانگتا ہے ۔ کیا ایسا نہیں ہوسکتا
کہ فی الوقت اسے ٹال دیا جائے ۔ ممکن ہے تاخیر سے گاہک بددل ہو جائے اور کوئی
اور گھر دیکھے۔ میں نے پراپرٹی ڈیلر کو ٹالنے کی کئی ترکیبیں سوچھیں ۔ لیکن ہر بار وہی
ایک اندیشہ کہ زبیدہ اس ترکیب کو چلنے بھی دے گی۔ گڑ بڑ تو ، میں نے سوچا، اصل
میں گھر کے اندر ہے ۔ چھری میرے گلے پہ زبیدہ نے رکھی ہوئی ہے اور پتھری جیسے
اب گلے کے بالکل قریب آگئی اور اچانک میرے دل میں ایک شک جاگا کہ کہیں خود
زبیدہ نے تو پراپرٹی ڈیلر سے رابطہ پیدا نہیں کیا تھا۔
کہتا تھا کہ گاہک موٹی اسامی ہے اور ضرورت مند ہے ۔ مکان کی اچھی قیمت
لگ جائے گی۔
پتہ نہیں کون آدمی ہے ۔ یہ جو موٹی آسامیاں نظر آتی ہیں ۔ بالعموم فراڈ لوگ
ہوتے ہیں ۔ میں نے ٹالنے کی غرض سے کہا۔
میں نے پوچھا تھا ۔ وہی آدمی ہے جسے لاکر اس نے گھر دکھایا تھا ۔
" وہ آدمی میں چونکا اور بے ساختہ منہ سے نکلا یہ وہ سبز قدم۔ مجھے کبھی کبھی
۲۶۳
"اچھا کامریڈ پھر تم ڈھونڈو۔ ڈھونڈتے رہو "
" نہیں یار، میں اپنے بارے میں نہیں کہہ رہا۔ وہ تو قصہ ہی بہت پرانا ہو گیا ۔
کامریڈ زور سے بنا " کامریڈ یہ قصہ کبھی پرانا نہیں ہوا کرتا " پھر افسردہ ہو گیا۔
" یہی تو خراب بات ہے کتنا ہی پرانا ہو جائے مگر ذرا کسی بہانے یاد آجائے کمبخت تازہ
ہو جاتا ہے۔
کامریڈ ٹھیک کہہ رہا ہے ۔ یہ بات کہہ کر جتنا وہ افسردہ ہوا اتنا ہی میں افسردہ ہوا
کتنی دیر تک ہم دونوں چپ بیٹھے رہے چپ بیٹھے چائے پیتے رہے۔
" پھر یوں ہی میں بول اٹھا " ویسے کامریڈ ، اس وقت میں نے واقعی اسے بہت
ڈھونڈا تھا"
پھر ملی ؟ "
" ملنا کہاں تھا ۔ وہ تو بالکل ایسے اوجھل ہوئی جیسے پرانی کہانیوں میں پری ایک
جھلک دکھا سکے غائب ہو جاتی تھی غریب شہزادہ بنوں کی خاک چھانتا پھرتا تھا۔ نتیجہ کہاں
کے تین پات ۔ مگر میرے معاملہ میں کچھ اور ہی گل کھلا "
"کیا ؟"
میں ڈھونڈ رہا تھا اسے اور مل گئی وہ "
وہ ؟ وہ کون تھی ؟ "
وہ بھی تھی "
کامریڈ پہیلیاں مت بو جھواؤ ۔ ٹھیک ٹھیک بتاؤ ۔ یہ کونسا قصہ ہے ؟
" یہ دوسرا قصہ ہے ۔ نہیں۔ پہلا قصہ ۔ اس میں وہیں رہتے ہوئے
کھنڈت پڑ گئی تھی ۔ جب میں ادھر آگیا تو آنکھ اوجھل پہاڑ اوقبل ۔ اور اب تو میرا
دھیان ہی کہیں اور تھا۔ عین اس بیچ وہ اچانک سے آگئی۔ یار کا مریڈ۔
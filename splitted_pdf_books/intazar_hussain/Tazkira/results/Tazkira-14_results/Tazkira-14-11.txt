۲۶۳
میں سنا ۔ اکا دکا بات کی اور پھر اپنے اوراق پر جھک گئے ۔ آگے رکھی کالی سیاہی کی دولت
میں نرسل کے قلم کو بار بار ڈبونا اور لکھنے چلے جانا ۔
عزیز داب اللہ ہی اللہ ہے ۔ عاصی پر معاصی مشتاق علی گور کنارے بیٹھا ہے اور
پیک اجل کا انتظار کھینچتا ہے ۔ وقت آخر زمانے نے کیسی آنکھ پھیری ہے کہ ہم اپنے ہی
شہر میں اجنبی ٹھہرے ڈیوڑھی سے اس ڈر سے قدم نہیں نکالتا کہ کسی نے کھڑے ہو کر
سلام نہ کیا تو فقیر کی کیا عزت رہ جائے گی ۔ اپنی عزت سنبھالے گوشے میں بیٹھا ہوں
باغ میں بھی جانا موقوف ہے۔ سو نہیں معلوم کہ عزیز اشجار کا کیا حال ہے اور اشجار کی کیا
کیفیت ہے ۔
اب یہ شہر آفت زدہ شہر ہے ۔ دیکھتے دیکھتے کتنے گھر خالی کتنے کو چے ویران
ہوگئے۔ بلوے فساد کی خبریں قریب و دور سے دمبدم چلی آرہی ہیں۔ خیر میں کم افواہیں
زیادہ افواہ گرم ہے کہ یہاں بھی اب کچھ ہونے والا ہے ۔ جو دم گذرتا ہے غنیمت ہے۔
کس دم کیا گذر جائے کچھ خبر نہیں۔ کل ہی کی بات ہے برخوردار مصداق علی خبر لے کر
آئے کہ آج رات چراغ حویلی پر حملہ ہوگا ۔ پھر بر خوردار نے اپنی بندوق بھری اور رات
ٹہل ٹہل کر بسر کی۔ ادھر اپنی رات بھی آنکھوں میں کٹ گئی ۔
مصداق علی کے دماغ میں عجب سمائی ہے کہ چراغ حویلی کے کوڑے کئے جائیں
اور پاکستان کی سمت کوچ کیا جائے ۔ میں تحمل سے بیٹے کا خطبہ سنا کیا۔ جب پیمانہ صبر
بریز ہو گیا تو کہا کہ فرزند مجائداد لٹ جائے کوئی مضائقہ نہیں ۔ مگر جائیداد نیلام
کی جائے اس میں ہمیں سخن ہے۔ یہ حقیر فقیر اسے آئین غیرت کے خلاف جانتا ہے
سو ہمارے جیتے جی تو یہ نہیں ہو گا۔ ہماری آنکھ بند ہو جانے کے بعد تم مالک وبخار
ہو۔ باقی پاکستان جانے نہ جانے کے باب میں تمہارا باپ کچھ نہیں کہتا۔ تم بے شک
اہل خاندان کو لے کرنے وطن سدھا ر و مگر اس افتادہ خاک کو اپنی مٹی میں پڑا رہنے دو۔
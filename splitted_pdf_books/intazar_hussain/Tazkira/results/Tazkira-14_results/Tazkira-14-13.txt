۲۷۵
خیر یہ فقیر اپنے جیتے جی چراغ حویلی کو گلستان محل نہیں بننے دے گا۔ برخوردار مصداق
علی کو میری طرف سے اجازت ہے کہ اپنی سہولت دیکھ کر جس روز چاہیں اہل خاندان
سمیت پاکستان کی راہ لیں ۔ اس درماندہ کو چھوڑ جائیں کہ چراغ حویلی میں رات کو چراغ
جلانے کے لئے کوئی تو رہے ۔ ویسے چراغ حویلی کی تقدیر میں خانہ بے چراغ بنا اب لکھا
گیا ہے ۔ میں آخر کتنے دن جیوں گا ۔ بتی سب چل چکی ہے ۔ چراغ اب بجھا کہ اب بجھا ۔
برخوردار فی الوقت اس حیص بیص میں ہیں کہ بوڑھے باپ کو چھوڑ کر چلے جائیں
یا اس کے گذرنے کا انتظار کریں ۔ اہل خاندان کی غیرت کو گوارا نہیں کہ اس بوڑھے کو وہ
پیچھے اکیلی حویلی میں دشمنوں کے بیچ چھوڑ کر چلے جائیں۔ اس باب میں مہجور آنجہانی کے
بدھشٹر مہارج کا عمل رہا اہل نظر کے لئے ایک مثال کی حیثیت رکھتا ہے ۔ وہ بزرگ گشم کو
کو لے کر اپنے سفر آخر پہ نکلا ۔ مگر اس طور کے ساتھ کہ جو پیچھے رہ گیا اور ڈھے گیا اس
کی طرف مڑ کر نہ دیکھا ۔ بھائی برادر تھکتے گئے ڈھلتے گئے ۔ بدھشٹر مہا راج ٹھٹھکے بغیر
آگے بڑھتے گئے ۔ یہاں بھی وقت کا قافلہ تیز قدم ہے ۔ نا تواں مشتاق علی تھک کر پیچھے
رہ گیا ہے ۔ ڈھے گیا ہے ۔ مگر اہل خاندان بدھشٹر کی بصیرت سے محروم ہیں۔ اگر معاملہ تھی۔
سے کام لیں تو ان کا سفر بھی کھوٹا نہ ہو اور میں بھی الجھن سے نجات پاؤں ۔
سو اس وقت عجب احوال ہے ۔ اہل خاندان نے مجھے پکڑا ہوا ہے۔ میں نے
زمین کو پکڑا ہوا ہے۔ اس مختصہ سے گلو خلاصی کیوں کر ہو ۔ اسی صورت ہو سکتی ہے کہ
یہ جان جلدی جان آفرین کے سپرد ہو۔ یہ درماندہ راہ تو چلنے کے لئے تیار بیٹھا ہے۔
پتہ نہیں فرشتہ اجل کو آنے میں کیا تامل ہے ۔ میں نے اپنے بزرگ مولوی مشتاق علی
کا نسخہ بھی استعمال کر کے دیکھ لیا۔ یعنی اب کے ۱۴ شعبان المعظم کی مبارک شب پچھلے
پر بیچ صحن میں کھڑے ہو کر دعائے کمیل پڑھی ۔ اللَّهُمَّ إِنِّى أَسْأَلُكَ بِرَحْمَتِكَ التي
وسعَتْ كُل شيء .... اور پھر بدر کامل کی چاندنی میں اپنی پر چھائیں کا جائزہ لیا کر
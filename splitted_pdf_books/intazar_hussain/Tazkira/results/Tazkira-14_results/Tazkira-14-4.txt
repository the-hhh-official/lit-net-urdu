۲۶۶
۱۶
”ارے ہاں اس کا ٹیلی فون آیا تھا۔“
”کس کا ؟“ میں چونک پڑا۔ فوراً دھیان اسی کی طرف گیا۔ اسی کا ہوگا۔ کتنی اُمید بھری نظروں سے میں نے زبیدہ کو دیکھا۔
”پراپرٹی ڈیلر کا۔“
”پراپرٹی ڈیلر کا ؟ ... اچھا ؟“ توقعات کا سیلاب آن کی آن میں امنڈا اور آن کی آن میں بیٹھ گیا۔ آنکھوں کی چمک غائب۔ آواز میں مردنی ”کیا کہتا تھا؟“
پوچھ رہا تھا کہ کیا سوچا ہے۔“
”کیا سوچا ہے ؟ کس بارے میں ؟“
زبیدہ نے مجھے غورسے دیکھا۔ شاید اُسے میرا یہ بے تعلقی کا لہجہ پسند نہیں آیا تھا۔ مگر یہ دانستہ تو نہیں تھا۔ میں ان دنوں اور ہی خیالوں میں تھا۔ فوری طور پر دھیان میں بات آئی ہی نہیں۔ زبیدہ نے ناخوشگوار سی نظروں سے مجھے دیکھا۔ پھر اُس نے بھی رہی بے تعلقی کا لہجہ اپنایا۔ خشک لہجہ میں مختصر جواب دیا ”یہ آشیانے کے بارے میں۔“
”آشیانے کے بارے میں ؟ میں پہلے سٹپٹایا، پھر سوچ میں پڑ گیا۔ میں اصل میں بجھجری میں پکڑا گیا تھا۔ میرے تو دھیان ہی سے وہ سارا قصہ رفع دفع ہو چکا تھا۔ جس روز پراپرٹی ڈیلر آشیانے کا گاہک لے کر آیا تھا اسی روز تو بو جان کی طبیعت بگڑی۔
۲۷۸
یوں محسوس ہوتا ہے کہ وہ شخص بو جان کی موت کا ذمہ دار ہے ۔
زمیدہ چپ ہی تو ہو گئی ۔ تھوڑی دیر بعد بولی بھی تو دوسرے ہی لہجہ میں رستہ نہیں
بو جان کو کیا ہو گیا ۔ اچھی بھلی تھیں ۔ ایک ساتھ گریں اور ایسی گریں کہ پھر اکٹھی نہیں۔
تین دن میں چٹ پٹ ہو گئیں ۔ وہم کی بات تو ہے ۔ مگر کیا پتہ ہے کہ اس بخت مارے
گھر ہی پہ کوئی اثر ہو ۔ مجھے تو یہی شک گزرتا ہے ۔ خیر اگر کسی باہر والے کی نحوست تھی تو اب
جب ہمیں اس گھر میں رہنا بنا ہی نہیں ہے تو ہماری بلا سے کہ آنے والے کے نیک قدم
ہیں یا سبز قدم ہیں ۔
زبیدہ میں ایک بات بتادوں ۔ اب میری زبان کھل گئی تھی ۔ اگر میں نے یہ مکان
بیچا تو ہمارے خاندان میں مکان بیچنے کی یہ پہلی مثال ہو گی ۔ ہمارے والد صاحب نے
چراغ حویلی کو فروخت نہیں کیا ۔ میاں جان جو منع کر گئے تھے ۔ بس تالا ڈال کے نکل کھڑے
ہوئے اور یہاں آکر بھی ہم نے اس کی بنیاد پر کوئی الاٹمنٹ نہیں کرائی ۔
یہ کوئی عقلمندی کی بات تھوڑا ہی تھی۔ لوگوں نے جھوٹے سچے تعلیم داخل کر کے
کتنی بڑی بڑی جائدادیں بنائیں ۔ اب وہ رئیس بنے بیٹھے ہیں ۔
مجھے معلوم ہے ۔
خیر پرانی باتوں کو کریدنے میں کیا رکھا ہے ۔ زبیدہ نے بات کو لمبا کھینچتا دیکھ
کر خود اسے مختصر کر دیا ۔ اب کی بات کرو ۔ بخت مارے پراپرٹی ڈیلر کا تقاضے پر
تقاضا آرہا ہے۔ کہتا ہے کہ جلدی فیصلہ کرو نہیں تو گاہک ہاتھ سے نکل جائے گا یہ
فیصلہ میں نے کر لیا ہے ۔
کیا ؟
آشیانہ نہیں بکے گا۔ میں نے قطعی لہجہ میں کہا اور فوراً ہی اُٹھ کر برآمدے
میں آگیا ۔
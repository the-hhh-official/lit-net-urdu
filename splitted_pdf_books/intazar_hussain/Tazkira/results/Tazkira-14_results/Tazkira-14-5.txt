۲۶۷
تھی۔ ایسے لینے کے دینے پڑے کہ ان کی بیماری کے سوا کسی بات کا ہوش ہی نہیں رہا۔ پھر
شیریں آن پہنچی ۔ ہم دونوں بو جان کے سرہانے بیٹھے چراغ حویلی کی طرف جا نکلے ۔ آشیانہ
اپنے مسائل و معاملات کے ساتھ دھیان سے اوجھل ہو گیا اور اب ایک اور مسئلہ پیدا ہو گیا
تھا ۔ بو جان گذر چکی تھیں اور شیریں جا چکی تھی۔ چراغ حویلی میرے حافظہ سے بسر نے لگی تھی۔
میں کتنا پریشان تھا ۔

بو جان نے گذرتے گذرتے ہمارے حافظ کولو دیدی تھی ۔ چراغ حویلی ایک دم سے
ان کے آخری دموں کے ساتھ ہمارے تصور میں کتنی منور ہوگئی تھی اور جب انہوں نے
آخری ہچکی لی تو یہ امانت ہمیں پوری طرح منتقل ہو چکی تھی ۔ ہم نے ان کی یاد کے سائے
میں بیٹھ کر کس خوبصورتی سے ان درو دیوار کو اپنے بیچ زندہ کیا اور
اس بیچ سے اپنے آپ کو برآمد کیا۔ ہم ایسے خوش ہوئے کہ جیسے برسوں کی کھوئی ہوئی ہماری
چیز ہمیں مل گئی ہے۔ مگر پھر ایسا ہوا کہ شیریں چلی گئی ۔ تو شیریں جا چکی تھی اور میں اکیلا اس
امانت کو سنبھال کر نہیں رکھ سکتا تھا۔
اب میری سمجھ میں آرہا تھا کہ کیوں میرے اجداد ایک عمر پر پہنچ کر تذکرہ لکھنے بیٹھے
جایا کرتے تھے۔ یا تو بو جان کی سی فضائے یاد ہو، جہاں دیکھے ان دیکھے سب زمانے
سدا بہار تھے کہ بو جان تو اپنی ذات میں زمانوں کا سنگم تھیں کہ کتنے زمانے کہاں کہاں سے
آکر یہاں ملتے تھے اور خوش اسلوبی سے جُدا ہو جاتے تھے یا پھر آدمی تذکرہ لکھے نہیں تو
یا دیں بسر جائیں گی یا بھر جائیں گی اور آپس میں رل مل جائیں گی۔ تو مجھے بھی، میں نے
سوچا، تذکرہ لکھنا چاہیے ۔ مگر یہ خیال اتنا مضحکہ خیر نظر آیا کہ میں نے اسے فوراً ہی رد
کر دیا ۔ تذکرہ لکھنے کے لئے آدمی کو روایت میں رچا بسا ہونا چاہیے نہیں تو اول پیال
ہی لکھے گا ۔

در کل وہ پھر فون کرے گا ؟ زبیدہ تھوڑا چپ رہنے کے بعد پھر بول پڑی۔
۲۷۲
ہے۔ یہ ان دنوں کی بات ہے جب میں چراغ حویلی میں تھا اور جب روزہ صبح سویرے
منہ اندھیرے اوشا دھندلکے میں لیٹی منڈیر پہ آکر درشن دیتی ، میٹھا گیت گاتی اور
او قبل ہو جاتی۔ مجھے شیریں سے شکایت ہے عین وقت پہ کوئی گڑبڑ کر دیتی تھی یا گڑ بڑا
جاتی تھی۔ سو میں کبھی شاما چڑیا کو اس کے گرم دھڑکتے پپوٹے کے ساتھ اپنی مٹھیوں میں
محسوس نہیں کر سکا ۔ شاما چڑیا ہمیشہ میرے لئے دور کا درشن رہی ۔ تو محرومی کوئی آج
کی نہیں ہے۔ پھر بھی وہ زمانہ اچھا تھا۔ شاما ، اوشا، شیریں۔ ایسا لگتا تھا کہ سارا زمانہ
گھل مل کر چل رہا ہے۔ کہیں کوئی تفریق ہی نظر نہ آتی تھی۔ میں اور شیریں دن دن بھر
ہرے بھرے گھنے پیڑوں کی دھوپ چھاؤں میں پھرتے پھراتے رہتے ۔ گرمیوں میں البیوں
سے لدے پیر ہمیں رجھاتے ۔ جاڑوں میں ان پیروں سے بے تعلق ہو کر املی کے پیروں
کے ساتھ الجھتے سمجھتے رہتے۔ ہر رت کھٹاس سے شروع ہوتی اور میٹھی ہوتی چلی جاتی۔
امیاں کتنی کھٹی ہوتیں۔ ساون کی بوندوں کے ساتھ ان میں رس بھرتا چلا جاتا او میٹھا
ہوتا چلا جاتا۔ جاڑوں میں املی کے پیڑ کے نیچے ننھی ننھی گلابی کلیاں اتنی بکھری ہوتیں
جیسے گلابی بستر بچھا ہوا ہے۔ یہ کلیاں دانت اور زبان کے بیچے جا کر ہلکی سی کھٹاس کے
ساتھ ہمیں ایک نئے ذائقہ سے آشنا کرتیں۔ پھر کھٹی کھٹی کٹاریں جن کا ہرا گودا کتھی ہوتا
چلا جاتا اور اپنے میں ایک مٹھاس پیدا کر لیتا ۔
سب ذائقے زائل ہو گئے ۔ موسم ہی بدل گیا ۔ شب و روز اور سے اور ہو گئے ۔
میاں جان کی آنریری مجسٹریٹی جا چکی تھی ۔ سواب کچہری لگنا موقوف تھا ۔ نہ مدعا علیہ
نہ مدعی ، نہ ملزموں کی پکار نہ انصاف طلبی کا شور ۔ چراغ حویلی کی ڈیوڑھی ویران نظر
آتی تھی ۔ میاں جان کا یہ عب داب ختم تھا ۔ اب وہ واقعی بوڑھے پھونس دکھائی پڑتے
تھے۔ دنیا جہان کے قصوں بکھیڑوں سے بے تعلق اپنے گوشے میں بیٹھے جانے کیا کچھ لکھتے
رہتے تھے۔ والد صاحب نے آکر کبھی شہر کا احوال سنایا تو ایک بے تعلقی کے سے اندازہ
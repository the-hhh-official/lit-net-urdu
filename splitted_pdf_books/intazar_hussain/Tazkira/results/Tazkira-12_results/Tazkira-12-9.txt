۲۳۱
میرے اس سوال کا اس نے کوئی جواب نہیں دیا۔ سیدھی اندر گئی اور بو جان کے
پلنگ کے پاس پہنچ کر ان پر جھک گئی۔
تائی اماں ۔ تائی اماں ۔ آپ کیسی ہیں ؟"
تائی اماں ہوش میں ہوتیں تو جواب دیتیں ۔ وہیں پلنگ سے لگ کر بیٹھ گئی۔ تھوڑی دیر گم
بیتی رہی پھر زبیدہ سے مخاطب ہوئی : کب سے یہ حال ہے ؟"
دو دن ہو گئے۔ اچھی بھلی تھیں۔ برآمدے میں بیٹھے بیٹھے اٹھ کر اپنے کمرے میں
چلی گئیں۔ مجھے تو کوئی ایسا گمان بھی نہیں ہوا۔ اخلاق نے کہا کہ ہو جانے کی طبیعت ٹھیک
نظر نہیں آتی ۔ اندر آ کے دیکھا تو وہ تو بخار میں بھن رہی تھیں۔ بس پھر حالت بگڑتی ہی چلی گئی۔
کسی ڈاکٹر کو دکھایا ۔ کیا کتا ہے۔ ہسپتال میں داخل کیوں نہیں کرایا ۔ کتنی دیر
تک یہی پوچھ گچھ کرتی رہی۔
میں نے جب بو جان سے ذکر کیا کہ شیریں اسی شہر میں ہے تو بہت خوش ہوئیں۔ پھر
گڑنے لگیں کہ ساتھ لے کر کیوں نہیں آئے ۔ روز پوچھتی تھیں کہ شہر میں آئی نہیں ۔ کیا
بات ہے۔
ہاں مجھے سب سے پہلے تو تائی اماں کے پاس آنا چاہیے تھا؟
اس روز توتم نے کمال کیا۔ ایسی اوجل ہوئیں کہ میں ڈھونڈتا پھرا تم ہمیں نظر ہی
نہیں آئیں ۔ بہر حال تم نے آنے کا وعدہ کیا تھا۔ پھر کیوں نہیں آئیں۔
جواب میں اس نے مجھے ایسی تیز نظروں سے دیکھا کہ میں سہٹا گیا۔ میں نے فوراًبات
بدلی : زبیدہ ۔ شیریں کے لیے چائے بناؤ۔
نہیں بھابی نہیں ۔ میں چائے نہیں پیوں گی"۔
لو۔ کیوں نہیں پیو گی ؟
بیماری کے گھر میں ایسے تکلفات اچھے نہیں لگتے ۔
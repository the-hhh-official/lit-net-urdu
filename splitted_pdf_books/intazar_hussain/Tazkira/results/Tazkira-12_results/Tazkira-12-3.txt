۲۲۵
زندہ چیز بن گیا تھا۔ مگر اب کے دوسرے رنگ سے اب وہ میرے لیے ایک ڈراؤنی چیز
تھا ۔ فون کی گھنٹی بھی اور میرا دم خشک ہوا۔ کتنا ڈرتے ڈرتے میں فون اٹھاتا تھا۔ یہیں
کیفیت اس وقت ہوتی تھی جب گیٹ کی بیل بجتی تھی۔ اس شخص کا کتنا ڈر میرے
اندر کیا گیا تھا۔ جتنی دیر وہ مجھ سے باتیں کرتا رہتا اتنی دیر مجھے یہ خیال رہتا کہ وہ مجھ سے
باتیں نہیں کر رہا ہے ، میرے اندر جھانک رہا ہے۔ گھات میں بیٹھا ہے کہ میں اب گرا اور
اب گرا۔ جب نہیں ہوتا تھاتب بھی ہیں دہم رہتا تھا کہ کہیں آس پاس منڈلا رہا ہے۔
کبھی کبھی چلتے چلتے یوں لگتا کہ وہ پیچھے آرہا ہے۔ پیدل چلتے ہوئے کتنی مرتبہ مجھے اس
وسوسہ نے ستایا اور کتنی مرتبہ میں نے پیچھے مڑ مڑ کر دیکھا۔
اب اس روز میرا اس سے خوش اخلاقی سے پیش آنا اور چائے سے تواضع کرنا
غضب ہو گیا۔ وہ تو اسی روز مجھے کتنے غیر محسوس طور پر راہ پر لے آیا تھا مگر خدا کا کرنا ایسا
ہوا کہ تنت وقت پہ کامریڈ آن پہنچا اور میں بدک گیا۔ اس کے بعد مجبہ صورت حال
پیدا ہوئی۔ جیسے شکار چھپ چکا ہو گیا ہو اور شکاری اس کے پیچھے لگا ہوا سر میں اب اسے اسطرح
دھتکار بھی نہیں سکتا تھا جیسے شروع میں دھتکارا تھا۔ اس سے خائف بھی تھا اس کے
اثر میں بھی تھا۔ ایسے اس سے ڈرتا تھا جیسے گائے قصائی سے ڈرتی ہے۔ ایسے اس کی طرف
کھنچتا تھا جیسے سانپ سپیرے کی طرف کھینچتا ہے۔
گھر میں اب نقشہ یہ تھا کہ ایک تناتنی کی فضا۔ بو جان اور زبیدہ میں اب بحث تو نہیں
ہوتی تھی مگر دونوں ایکہ دیر سے دور دور رہنے لگی تھیں۔ بو جان نے زبیدہ ہی کو نہیں
مجھے بھی اب نصیحت کرنی بند کر دی تھی۔ چپ چپ رہنے لگی تھیں۔ جب دروازے کی گھنٹی
بجتی اور پتہ چلتا کہ پراپرٹی ڈیلیہ آیا ہے تو تشویش کی ایک کیفیت ان کے چہرے پر
ظاہر ہوتی ہے زبیدہ تو نہیں مگر میں فوراً جان لیتا تھا۔ ویسے منہ سے کچھ نہیں
کہتی تھیں۔
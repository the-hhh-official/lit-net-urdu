۲۳۵
شام پری کہا کرتے تھے :
شام پری کو میں نے پکڑنے کے لیے بہت جتن کیے مگر وہ ہمیشہ جل دے
جاتی تھی"۔
شیریں کھلکھلا کہ ہنسی ۔ پھر ایکدم سے سنجیدہ ہوگئی :
اخلاق :
میں گھبرا گیا : ہاں ۔
حویلی میں جو کنواں تھا وہ تمہیں یاد ہے؟"
ہاں یاد ہے ۔
کیا واقعی اس کے اندر جن رہتے تھے۔
پتہ نہیں ۔ ویسے اس وقت میں ہی سمجھتا تھا۔
اس وقت ہم کتنے بے وقوف تھے۔ سمجھتے تھے کہ کنوؤں میں جن رہتے ہیں۔
اس وقت ہم کچھ نہیں جانتے تھے "
ہاں۔ اس وقت ہم کچھ نہیں جانتے تھے ۔ دنیا کی کسی بات کا پتہ نہیں تھا۔ شاید
انہیں دنوں ہم اچھے تھے ۔ شیریں اداس ہو گئی۔
ایک یاد سے دوسری یاد، دوسری یاد سے تیسری یاد ، کس طرح سب یادیں ایک
دوسری میں بندھی ہوئی آپس میں گتھتی ہوئی تھیں۔ موتوں کی ایک لمبی لڑی کچھ کہی ہوئی
کچھ الجھی ہوئی ۔ یادیں امڈ گھمنڈ آتی چلی جارہی تھیں ۔
اخلاق تمہیں یاد ہے حویلی کے احاطہ میں وہ جو پیڑ تھے نا ، کتنے گھنے اونچے پیڑ تھے ۔
وہ جو آم کا پیڑ تھا کتنا ہرا بھرا اور گھنا تھا۔ ایک دفعہ ہم پڑھتے پڑھتے کتنے اونچے چڑھ گئے
تھے ، اور یہ کہتے کہتے وہ اچانک رک گئی میں بھی ٹھٹھک گیا۔ ایک دم سے سب کچھ یاد
آگیا۔ یہ ان دنوں کی بات ہے جب شیریں نے نیا نیا دوپٹہ اوڑھنا شروع کیا تھا۔ سینہ
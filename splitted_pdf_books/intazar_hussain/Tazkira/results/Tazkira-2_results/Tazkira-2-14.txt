نیو تو دھری گئی اور جب نیو دھری جاتی ہے، یہی لگتا ہے کہ بس اب مکان بن کر
کھڑا ہوا۔ مگر ایسا کہاں ہوتا ہے۔ میرے پاس الہ دین کا چراغ ہوتا تو راتوں رات مکان
بنا کر کھڑا کر دیتا۔ مگر یہ تو تھکا دینے والا عمل نکلا ۔ زمین کہے مجھے چھو کے دیکھو مکان کہے
مجھے شروع کر کے دیکھو ۔ جنگ اور عشق کے متعلق تو ہم سب ہی جانتے ہیں کہ ان کے آغاز
کا تو پتہ ہوتا ہے ، مگر انجام کا کوئی پتہ نہیں ہوتا ۔ مکان کی تعمیر بھی جنگ اور عشق کی سیر کا
قصہ ہے ۔ بو جان سچ ہی کہتی تھیں کہ جن اور راج مزدور ایک دفعہ گھر میں داخل ہو جائیں
تو پھر انہیں خدا ہی نکالے تو نکلتے ہیں۔ تعمیر کا آغازہ میں نے کسی ولولہ سے کیا تھا ۔ آخر میں
کتنا تھک گیا تھا۔ جی چاہتا تھا کہ اسی طرح چھوڑ کر بھاگ جاؤں ۔ پیسے کو جیسے پہنے لگ
گئے ہوں ۔ تعمیر ہوتے مکان کا منہ کھلا ہوتا ہے۔ رقم انڈیلے چلے جاؤ پتہ ہی نہیں چلتا کہ
کس کنوئیں میں گئی۔ زبیدہ نے شادی کے دوسرے ہی دن سے گھر کی خستہ حالی اور
گلی کی ابتری دیکھ کر دل پہ دھر لیا تھا کہ اپنا مکان بنانا ہے اور اسی وقت سے اس خاطر
پیسہ جوڑنا شروع کر دیا تھا اور حق یہ ہے کہ چند ہی برسوں میں اچھی خاصی پونجی جوڑی تھی۔
مگر وہ جمع پونجی تو پہلے ہی ہلہ میں نکل گئی۔ پھر قرضوں کا سلسلہ شروع ہوا۔ دفتر سے قرضہ .
ہاؤسنگ فنانس کارپوریشن سے قرضہ ، بنکوں سے قرضہ ، ایک ہنگ سے، دوسرے بنگ
سے، پھر تکریم لڑکے کسی تیسرے بنک سے پھر دوستوں اور ملنے والوں کی باری آئی ۔
پہلے لیے قرضے پھر جتنا جس سے مل جائے ۔ آخر آخر میں تو سو سو دو دو سوتک کے قرضے
بھی لئے گئے۔ جس نے جتنا دے دیا بھاگتے بھوت کی لنگوٹی سمجھ کر غنیمت جانا۔ یہ
سوچ کر دل کو سمجھایا کہ بوند بوند کر کے ہی تالاب بھرتا ہے۔ مگر بھرتا دکھائی تو دے۔
میں نے جگری دوستوں سے پریشانی بیان کی ۔ کامریڈ نے تو نہ ہر خند سے میری
بات کا جواب دیا " ہو ر چپو گئے۔ اصل میں کامریڈ تو سرے سے مکان بنانے ہی کے
خلاف تھا۔ مکان بنانے یہ کیا موقوف تھا ، میں نے جب ملازمت شروع کی تھی تب
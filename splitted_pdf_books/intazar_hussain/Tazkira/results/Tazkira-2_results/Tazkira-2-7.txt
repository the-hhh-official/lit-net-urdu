پر زیادہ پھیلی ہوئی تھیں ۔ اس کھڑاک کو یہاں پھیلتے دیکھ کر کسی نے کل پرزوں کی ایک
دکان کھول لی ۔ پھر ایک ٹوٹا پھوٹا چائے خانہ کھل گیا جو رکشا ڈرائیوروں کا مستریوں
کا، آس پاس گھومتے پھرتے نکھٹوؤں کا مرجع بن گیا۔
دھواں، ڈیزل کی بو ، پھٹے ہوئے سائلنسروں کا شور ، چائے خانے میں بجتے ہوئے
فلمی ریکارڈوں کا ہنگامہ ، کھٹ بگڑی رکشاؤں کی قطاریں دیکھتے دیکھتے اس علاقہ
کی کیسی کایا کلپ ہوئی اور سٹرک جو شروع میں مجھے کشادہ نظر آتی تھی ۔ اب کتنی تنگ
دکھائی پڑتی تھی ۔
بیٹے میں تو جانوں کہ لال کوٹھی والی جگہ ہی اچھی تھی ۔ خواہ مخواہ وہ جگہ چھوڑی
تم نے خود ہی چھوڑی ۔ اس بچارے نے تو کچھ بھی نہیں کہا تھا ۔ ارے درخت وہ کاٹ
رہا تھا تو کانٹے دیتے ۔ آخر وہ اسی کی جگہ تو تھی اور وہ درخت ہمیں ایسے کونسے پھل دے
رہے تھے ۔
یہی کہتے ۔ کر جوان ہوتی ہیں ۔
بو جان بولتی رہیں ۔ میں سنتا رہا۔ ویسے مجھے بھی اب محسوس ہونے لگا تھا کہ اس
جگہ کو چھوڑ کر غلطی کی۔ وہاں سے نکل کر کتنے مکان بدلے ، کس کس گلی میں جا کر رہا ۔
شہر بیشک نہیں چھوڑا ۔ مگر مکان تو بہت بدلنے پڑے۔ جب ایک مکان میں رہتے کچھ
برس گزر جاتے اور اس کے در و دیوار سے تھوڑی جان پہچان ہو جاتی تو مالک مکان
زیادہ کرائے پر اٹھانے کا خیال دل میں باندھ کر سر پر آن کھڑا ہوتا کہ کر و مکان
خالی - مالک مکان تقاضا نہ کرتا تو مکان کی حالت زارستانا شروع کر دیتی ۔ تب خود
ہی خیال آتا کہ یہاں سے اُٹھ ہی جائیں تو اچھا کریں ۔ مکان خستہ نہ ہوتا تو محلہ کی حالت
خستہ ہوتی چلی جاتی اور پھر نئے ٹھکانے کی تلاش ۔ جو گھر ملا پہلے سے خستہ ملا ۔ جس محلہ
میں جا کر رہا وہ پچھلے محلہ سے بدتر ثابت ہوا۔ اس کے ساتھ میرا حال بھی بد سے بدتر
ہوتا چلا گیا یا شاید اس شہر کا نقشہ ہی میری در بدری کے ساتھ ابتر ہوتا چلا گیا۔
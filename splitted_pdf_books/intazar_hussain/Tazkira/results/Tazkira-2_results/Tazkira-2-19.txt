ام
تھا اور خوشبو بھی عجب طرح کی تھی۔ اسے بی بی چالیسواں ہوتے ہی کمرے میں کیسا سناٹا چھایا
ہے ۔ جیسے آئے مہمان چلے گئے ہوں ۔
چالیسویں پر عزیز رشتہ دار دور دور کے شہر سے چل کر آئے ۔ تب مجھے اندازہ
ہوا اور حیرانی بھی کہ یہ خاندان کتنا بڑا ہے اور کہاں کہاں پھیلا ہوا ہے ۔ کتنے دور پرے
کے تایوں ، چچاؤں کو پھوپھیوں ، پھر پھاؤں کو ، بہنوں بہنوئیوں کو میں نے پہلی بار دیکھا۔
شیریں کو بھی جیسے پہلی ہی بار دیکھ رہا تھا۔ وہ زمانہ جب ہم ساتھ ساتھ کھیلے تھے، بھول
بر چکا تھا۔ اب تو شیریں کا طور ایسا تھا ۔ جیسے وہ مجھے جانتی ہی نہیں ۔ مجھے یہ کیا موقوف
تھا ، چراغ حویلی کی کسی لڑکی لڑکے سے بات کرنا ہی اسے گوارا نہیں تھا۔ الگ الگ
رہتی تھی ۔ کتنا بڑا پن آگیا تھا ۔ اس میں چچی جان جس طرح بیبیوں کے پیچے بیٹھ کر اس کی
تعریف کرتی تھیں ۔ اس سے وہ اور استرانے لگی تھی۔ چچی جان نے سب کے بیچ بیٹھ کر کس
فخر سے اعلان کیا تھا کہ ہماری شیریں اب کالج میں پہنچ گئی ہے ۔ ماشاء اللہ سے اتنی ذہین
ہے کہ اپنے باپ سے انگریزی میں باتیں کرتی ہے ۔
سب اس خبر پر ششدر رہ گئے ۔ اصل میں ہمارے خاندان کی تاریخ میں یہ پہلا
واقعہ تھا کہ ایک لڑکی تختی اور دَر سُل کی منزلوں سے آگے نکل کر کالج میں پہنچ گئی تھی اور انگریزی
لکھ پڑھ رہی تھی۔ تھی تو ابھی وہ فرسٹ ائیر ہی میں ۔ لیکن مجھے اس نے ایسے مشورے دینے
جیسے وہ کالج کی زندگی کا لسا تجربہ رکھتی ہے ۔ مشوروں کی منزل بعد میں آئی ۔ شروع میں تو
وہ الگ الگ اور دور دور رہتی تھی۔ بس ایسا لگتا تھا کہ میرے اور اس کے بیچ میلوں کا
فاصلہ ہے ۔ مگر کیا ہوا کہ بوجان نے ایک دن مجھے تہو کا کہ بیٹے ، شیریں آئی ہوئی ہے ۔
اس سے تم کیوں نہیں پوچھ لیتے کہ کالج میں داخلہ کے لئے تمہیں کیا کرنا ہے اور شیریں یہ
سن کر کہ میں بھی کالج میں قدم رکھنے لگا ہوں ایک دم سے مجھ پر مہربان ہوگئی۔ میں چھوٹے
ہی وہ بڑی بن گئی اور مجھے اپنا چھوٹا سمجھ کر کالج کی زندگی کے نشیب و فراز سمجھانے لگی۔
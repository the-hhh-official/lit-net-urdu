۳۵
پھوڑنے کی اجازت نہیں دی ۔ کہا کرتی تھیں کہ جس گھر میں اجنہاری کے گھر بنانے کا مطلب
تھا ایک نئی پیدائش کی خبر اجنہاری کے گھر میں بھی اور اس گھر میں بھی جہاں وہ اپنا گھر بناتی
تھی۔ بڑی بو کے اس عقیدے کو بو جان نے بھی اپنایا ۔ انہوں نے مجھے یا میرے ساتھ کے
کسی بچے کو انجنہاری کا گھر اجاڑنے کی اجازت نہیں دی ۔ مگر وہ زمانہ تو چراغ حویلی کے ساتھ
گزر گیا ۔ اب تو عقلمندوں نے یہ طور پکڑا تھا کہ ہر نئی ہاؤسنگ سکیم کے شروع ہونے پر بلاتے
کے لئے عرضی داغ دی ۔ پلاٹ مل گیا تو اسے تھوڑے دنوں ڈالے رکھا۔ پھر منافع پر بیچ
کر کسی اگلی سکیم میں پلاٹ کے لئے بھاگ دوڑ کی ۔ پلاٹ ملنے پر مکان بنا بھی لیا تو بھی لازم
نہیں کہ اس میں پوری عمر گزاریں ۔ نئے زمانے کے تعمیر کرنے والے میں شوق سے مکان
تعمیر کرتے ہیں۔ اسی شوق سے منافع ملنے کی صورت میں اسے فروخت کر ڈالتے ہیں ۔
تو خیر میں نے بو جان کو سمجھایا کہ نئی ہا ؤ سنگ سکیموں میں زمین حاصل کرنے کا کیا
طریقہ ہے یہ کہ ان سکیموں میں استخارے کے لئے کوئی گنجائش نہیں رکھی گئی ہے۔ ان کی
بنیاد قرعہ اندازی پر ہے ۔ پھر جو پلاٹ الاٹ ہو گیا سو ہوگیا۔ مگر بو جان کو اس وقت
تک اطمینان نہیں ہوا ۔
جب تک انہوں نے مولوی غلام رسول کو بلا کر پوچھ نہیں لیا۔ مولوی غلام رسول بھی
پہنچے ہوئے بزرگ تھے ۔ اپنے علم سے زمینوں کا نیک و بد فورا جان لیتے تھے۔ انہوں نے
بو جان کو اطمینان دلایا کہ زمین کسی بدہ ورع کے اثر میں نہیں ہے ۔ مگر یہ کہ صدقہ تو ہر زمین
مانگتی ہے ۔ سو بنیا درکھتے وقت اس کا اہتمام ہو جانا چاہیے ۔ وہ ہوا ۔ اس مبارک موقعہ
پر بو جان نے انہیں ہی زحمت دی ۔ انہوں نے جنتری دیکھ کر بنیاد رکھنے کے دن اور
ساعت کا تعین کیا ۔ نیور کھے جانے سے پہلے پلاٹ کے بیچوں بیچ کھڑے ہو کر دیر تک
کچھ پڑھا ، چاروں سمتوں میں منہ کر کے پھونکا اور پھر کالے بکرے کے گلے پر چھری پھیری
اس کے گلے سے ابلتا ہوا گرم گرم خون بنیاد میں ڈالا گیا ۔
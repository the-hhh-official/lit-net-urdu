۲۴
پانچوں وقت اذان کی آواز گھر بیٹھے سنائی دیتی اور یوں نماز کے وقت کا پتہ چل جاتا پھر
قصائی کی دکان کتنی قریب تھی اور قصائی بھی کتنا اچھا تھاکہ خود ہی اچھی ہوئی والا گوشت
بنا کر گھر پہ دے جاتا ۔
مگر ایک روز یوں ہوا کہ ایک ٹیکسی دروازے پر آکر رکی اور ایک ادھیڑ عمر عورت
بر میں ساڑھی ماتھے پہ بندی اس سے اُتر کر ایک بچی کو انگلی پکڑائے اندر آئی" میا ذرا گھر
دیکھنا ہے
بو جان نے ناخوشگواری سے جواب دیا کہ بی بی تمہیں کس نے غلط بتایا ہے ۔ ہم تو
ابھی اس گھر کو نہیں چھوڑ رہے
نہیں میتا ، تم جگ جگ اس گھر میں رہو ۔ ہمارا اب اس پر کیا ادھیکار ہے۔
میں تو اپنی لالی کو دکھانے لائی تھی ۔ بور ڈ کھلا تو میری موسی کے پتر نے آگے کہا کہ دیدی
میں میچ دیکھنے تیرے لہور جا رہا ہوں ۔ میں نے کہا کہ لالہ مجھے بھی لے چل۔ میں بھی اپنا گھر
دیکھ لوں گی ۔ لالی کو بھی دکھا لاؤں گی ۔ دیکھ تو لے کہ میں نے اسے کہاں جنا تھا
بو جان نے حیرت سے اُسے سر سے پیر تک دیکھا۔ پھر گھر کا ایک ایک کو ٹھری سے دکھایا۔
" بی بی اپنے سے پہلے کی تو میں بات کرتی نہیں ۔ مگر جب سے میں آئی ہوں میں
نے تمہارے گھر کو بہت سنبھال کے رکھا ہے ۔ ہر برسات کے بعد سفیدی کراتی ہوں۔
ذرا کوئی کونہ جھڑ جائے فور اراج مزدور کو بلا کے مرمت کراتی ہوں کیا
آنے والی بی بی نے گھر کا تفصیل سے جائزہ لیا اور گھر کی صفائی ستھرائی دیکھ کر
تشکر آمیز نظروں سے بوجان کو دیکھا۔ پھر ایک کو ٹھری جیسے کمرے میں لے جا کر بچی کو
کھڑا کر دیا " لالی ، ہاں پہ تیری نال گڑی ہے ، بس یہ کہتے کہتے اس کی آنکھ بھر آئی۔
بچی کی انگلی پکڑ پلو سے آنکھ پونچھتی فوراً ہی باہر نکل آئی۔
ر بی بی بیٹھو ۔ چائے پی کے جائیو
۲۵
نامیا۔ اپنا ٹھپا دیکھنا تھا وہ دیکھ لیا ۔ تم راضی خوشی رہو۔
یہ جا وہ جا۔
بو بھان کئی دن چپ چپ رہیں ۔ پھر بولیں ۔ " بیٹے کوئی اور گھر تلاش کرو۔
میں نے بو جان کو حیرت سے دیکھا " کیوں۔ اس گھر میں کیا خرابی پیدا ہو گئی ۔
خرابی ہو یا نہ ہو۔ میں اب اس گھر میں نہیں رہوں گی۔
" وجہ ؟
مجھے شک آوے ہے ؟ اور اب کے جو گھر کرائے پہ لو وہ متروکہ نہ ہو۔
وہ کیوں ؟
میرے لال میں کچھ سوچ ہی کے کہہ رہی ہوں ۔ کسی غریب کی آہ لینی اچھی بات
تو نہیں ہے۔
بو جان اکھڑیں سوا کھڑیں ۔ مجھے اتنا تک کایا کہ میں آخر کو نیچ ہو گیا ۔ بھاگ دوڑ
کر کے ایک دوسرا مکان کرائے پر لیا اور متروکہ مکان کو سلام کیا۔
اس ڈوبے مولوی کو کیا ہو گیا ہے ۔ نہ خود سوتا ہے نہ محلے والوں کو سونے
دیتا ہے ۔
بو جان کو آہستہ آہستہ احساس ہوا کہ مسجد کی ہمسائیگی جس کی وجہ سے انہیں یہ
مکان اتنا پسند آیا تھا کیا معنی رکھتی ہے ۔ مگر انہیں تعجب اس پر تھا کہ بیتے دنوں میں
تو مسجد کی ہمسائیگی گھر کے لئے رحمت کا سایہ بن جاتی تھی اور اس ہمسائیگی سے ایک
طمانیت قلب حاصل ہوتی تھی۔ اب ایسا کیوں نہیں تھا۔ میری سمجھ میں تو بات آتی تھی۔
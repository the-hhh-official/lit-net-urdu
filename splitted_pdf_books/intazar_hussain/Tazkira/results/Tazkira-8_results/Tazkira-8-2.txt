آبیٹھا اور اب میں ایک شک میں پڑ گیا تھا۔ پتہ نہیں آئے گی بھی یا نہیں اور اس شک
کے ساتھ میری بے چینی اور بڑھ گئی ۔ اُسی آن دروازہ کھلا۔ ایک لڑکی داخل ہوئی۔
مگر اس مرتبہ میں تھوڑا بور ہوا۔ اصل میں یہ وہی لڑکی تھی جو مجھے بس سٹینڈ پر نظر
آیا کرتی تھی۔ میں نے بیزار ہو کر سوچا کہ لو یہ یہاں بھی آن ٹپکی۔ اس نے کاؤنٹر پر کھڑے
ہو کر اشرف صاحب سے کچھ پوچھا ۔ انہوں نے اسی طرف اشارہ کیا جس طرف میں بیٹھا
تھا۔ وہ لڑکی میری سمت آئی ۔ میں ایسے بن گیا۔ جیسے میں نے اسے دیکھا ہی نہیں۔ پھر
میں نے اطمینان کا سانس لیا کہ شکر ہے کہ واپس چلی گئی ۔ پھر مجھے یونہی خیال آیا کہ آخر
یہاں وہ کس سے ملنے آئی ہے ۔ ہو گا اس کا بھی کوئی دلدادہ ۔ جوان لڑکی کیسی بھی ہو،
چاہنے والا کوئی نہ کوئی اُسے مل ہی جاتا ہے ۔ یہ سوچ کر میں اسے ذہن سے رفع
دفع کر دینا چاہتا تھا کہ کیا دیکھتا ہوں کہ اشرف صاحب اُسے ساتھ لے کر میری طرف
آ رہے ہیں ۔ دیکھئے یہ ہیں اخلاق صاحب!
آپ اس نے مجھے حیران ہو کر دیکھا۔
جی میں اخلاق ہوں میں نے اپنی بیزاری کو چھپاتے ہوئے خوش اخلاقی سے
جواب دیا۔
وہ سٹپٹائی آپ اخلاق صاحب ہیں اچھا آپ ہیں۔ میں سمجھ رہی تھی کہ
آپ کیا سمجھ رہی تھیں۔ میں نے اب کسی قدر ترشی سے جواب دیا ۔
دیکھئے بات یہ ہے کہ میں نے آپ کو فون کیا تھا۔ مجھے آپ سے پین لینا تھا۔
اب میرے حیران ہونے کی باری تھی ۔ پین ۔ آپ کو پین لینا تھا۔ تو آپ ہیں۔
جی
تشریف رکھیں
وہ کسی قدر تامل کے ساتھ بیٹھ گئی ۔ ادھر وہ سٹپٹائی ہوئی تھی۔ ادھر میں ۔
تو کوئی بات وات نہیں کی ۔
اس سے کیا بات وات ہو سکتی تھی ؟
کافی وافی سے تواضع کی ہوگی ۔ آخر اس دوران کیا کرتے رہے ۔ ۔
میں نے کافی کے لئے پوچھا تھا۔ اُس نے کہا کہ میں جلدی میں ہوں میں نے
بھی سوچا کہ اب اسے جاتے ہی دو
ممتاز میری اس بات پہ بہت بے مزہ ہوا ۔ یاد عجب گھامڑ آدمی ہو۔ اچھی بھلی
آئی ہوئی لڑکی کو گنوا دیا۔
یار تمہارا کیا خیال ہے وہ لڑکی بور نہیں تھی ؟
کونسی جس سے فون پر تم لمبی لمبی باتیں کیا کرتے تھے۔
نہیں یار، وہ تو بہت سویت تھی ۔ مگر جو بس سٹینڈ پر میرے گلے پڑ گئی تھی۔
نادان آدمی ، اب تو مجھے سمجھ آجانی جاہئیے کہ لڑکی بیک وقت بور بھی ہوتی ہے
سویٹ بھی ہوتی ہے۔ ویسے ایک بات میں تجھے بتائے دیتا ہوں ۔
کیا ؟"
" تم پچھتاؤ گے
کیسے ؟"
بس میں نے کہ دیا۔ لڑکی اس طرح سے آکر چلی جائے ۔ آدمی کو یہ تو بعد میں
پتہ چلتا ہے کہ ہوا کیا ۔
خیر اس وقت تو میں نے ممتاز کی بات سنی ان سنی کر دی ۔ پھر ایک دو دن میں نے
بس سٹینڈ کا رخ ہی نہیں کیا ۔ سوچا کہ نہ بس سے سفر کرو گے نہ اس سے مڈھ بھیٹر
ہوگی ۔ رکشا لیا اور سیدھے دفتر
بات جب ذرا آئی گئی ہو گئی تو میں نے سوچا کہ رکشا کا کرایہ کب تک بھرو گے۔
۱۴۸
شخص تھا، مجھ سے بہتر مجھ سے بہتر ۔
رحمت ، میرا کوئی فون تو نہیں آیا تھا ۔
نہیں صاب جی
اب یہ سوال اس کا معمول بن گیا تھا۔ دفتر میں داخل ہو کر اپنی نشست پر بیٹھا
گھنٹی بجا کر رحمت کو بلایا۔ پہلا سوال میرا کوئی فون تو نہیں آیا تھا ، اور رحمت کا
بندھا ٹکنا جواب نہیں صاب جی " بے اعتنائی کے دن کتنی جلدی گزر گئے ۔ بے چینی
کے دن کتنی تیزی سے واپس آئے اور پہلے کی نسبت کتنی زیادہ شدت کے ساتھ واپس
آئے ۔ اٹھتے بیٹھتے سوتے جاگتے اسی کا دھیان وہی ایک آوازہ نرم شیریں اس کے
سامعہ میں گونجتی رہتی اور اب یہ پہلے کی طرح محض آوازہ نہیں تھی اس کے ساتھ ایک
چہرہ بھی جڑ گیا تھا۔ وہ صورت جس سے وہ اتنا بیزار رہا تھا۔ دھیرے دھیرے اس
کے دل و دماغ میں کھیتی چلی گئی ۔ اسی حساب سے دلکش ہوتی چلی گئی ۔ اب وہ پیکر اس
ساعت کے ساتھ جب وہ کافی ہاؤس میں اس کی تلاش میں داخل ہوئی تھی اس کے
تصور میں کتنا رچ بس گیا تھا۔ وہ چھریرا بدن، وہ سانولی صورت ۔ وہ گھبرائے گھبرائے
لہجہ میں پوچھنا " آپ ہیں اخلاق صاحب " اور پھر سکیٹا جانا ۔ اس نے اپنے آپ پر کتنی
ملامت کی کہ اسے روکنے کی کوشش کیوں نہیں کی۔ تھوڑا اصرار کیا جاتا تو وہ ضرور رک
جاتی نہیں رکی، مگر اس کے بعد فون تو کرتی ۔ فون اس نے پھر کیوں نہیں کیا۔ کتنی بار
دل ہی دل میں یہ سوال اس نے دہرایا ۔ میز پر رکھا ہوا ٹیلی فون اب اسے کہنا بے معنی
نظر آنے لگا تھا۔ ابھی پچھلے دنوں تک جب اس کے فون آیا کرتے تھے تو یہ ٹیلی فون
اس کے لئے ایک زندہ شے تھا۔ فون کی گھنٹی بجتی تو واقعی بولتا ہوا لگتا، جیسے اسے
پکار رہا ہے۔ اب وہ محض ایک مشین تھا ۔ ایک ٹھیکرا جس نے میز پہ خواہ مخواہ جگہ گھیر
رکھی تھی پھر مار تھک ہار کر رحمت سے سوال " میرے پیچھے کسی کا فون تو نہیں آیا ۔
۲۸۶
سے آگے کوہ قاف ہے۔ اس سے آگے پھر کوہ قاف ہے۔ وہاں وہ قلعہ بے در میں
رہتی ہے۔ جہاں نہ آدم زاد پہنچ سکتا ہے ۔ نہ پرندہ پر مار سکتا ہے ۔ ہم کچھ نہیں جان
پاتے ۔ جانے کی کوشش میں خراب ہوتے رہتے ہیں۔ خیر ان دنوں تو ہم دونوں ہی بجبری
کی جنت میں تھے کیسی بات کی خبر ہی نہیں تھی ۔ جب اس کے سینہ سے دو پہر ڈھلک کر
نیچے گرا تھا تو مجھے بس ایک استعجاب ہو ا تھا ۔ وہ استعجاب ابھی تک برقرار ہے ۔
استعجاب، استعجاب ، استعجاب از کجا می آید این آواز دوست کہاں سے
کیسے میں نے اسے دیکھا نہیں تھا ۔ جب دیکھا تو میں نے کہا کہ یہ تو وہ نہیں ہے ۔ جب جانا
کہ وہی ہے تو پھر نہ صورت دکھائی دی نہ آواز آئی ۔ آواز آخر کہاں سے آتی تھی، سمندر
کے اُدھر سے یا پہاڑوں کے پیچھے سے یا پاتال سے وہ فقط آواز تھی۔ آواز میں اتنا سحر
ہوتا ہے ۔ میری زندگی میں خالی ایک آوازہ ہے ، دور سے آتی ہوئی ۔ ایک نرم شیریں
آواز کہ دھیمی ہوتے ہوتے کان کے قریب آتے آتے سرگوشی بن جاتی تھی ۔ بلند
آہنگ رنگین مکالموں میں کیا رکھا ہے ۔ ایک سرگوشی بہت ہوتی ہے۔ بشرطیکہ ہاں
بشرطیکہ .... کتنی دور سے ایک خشک چوب سے گزر کر وہ شیریں آواز آئی اور ایک
سرگوشی بن گئی۔ اس سرگوشی میں کیا کچھ تھا ۔ پورا ایک شہر آرزو۔ ایک حرف شیریں سے
کائنات میں کتنا آہنگ پیدا ہو جاتا ہے۔ وہ گم ہو جائے تو پھر یہ پوری کائنات ایک
ہنگم شور ہے ۔ زق زق بق بق چچ چچ رولا گولا غل پیاره سمبھل بھوسا - شور بڑھتا
جا رہا تھا ۔ خبر شہر میں جنگل کی آگ کی طرح پھیلی ۔ جس نے سنا اس طرف دوڑ پڑا۔
لگتا تھا کہ پورا شہر وہاں ٹوٹ پڑا ہے ۔ تباہی بھی تماشے کا ذائقہ رکھتی ہے ۔ اتنے
بڑے پیمانے پر تباہی کا تماشہ دیکھنے کو کب کب ملتا ہے۔ کھوپڑیوں کے مینار روز
مروز تو کھڑے نہیں ہوتے ۔ ملبہ سے لاشیں برآمد کی جارہی تھیں ۔ کتنے جسموں میں
ابھی جان باقی تھی ۔ سانس پھیل رہا تھا ۔ کراہنے کی آوازیں سنائی دے رہی تھیں ۔
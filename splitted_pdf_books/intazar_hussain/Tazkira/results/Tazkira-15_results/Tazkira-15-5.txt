۲۸۰
آدمی بھی کتنی سخت جان مخلوق ہے۔ حیرت اور دہشت سے آنکھیں دیکھنے والوں
کی پھٹی ہوئی تھیں۔ قیاس کے گھوڑے دوڑائے جارہے تھے ۔ جتنے منہ اتنی باتیں۔
گھر میں داخل ہوا تو گویا شور کے جہان سے نکل کر خاموشی کے منطقہ میں داخل ہو
گیا۔ حیران ہوا کہ با ہر اتنا شور اندر اتنی خاموشی۔ کبھی یوں بھی تو ہوتا ہے کہ سارا ہنگامہ
اندر ہوتا ہے ۔ باہر سناٹا ۔ داخل ہوتے ہی میری نظریں آج پہلے پچھواڑے والی دیوا
پر گئیں ۔ نادانستہ اسی طرف ہو لیا ۔ یوں ہی دیوار سے دوسری طرف جھانکنے لگا .
-
آج پہلی مرتبہ میں نے اپنی اس دیوار سے پر لی طرف جھانکا تھا ۔ کتنا تعجب ہوا ۔
جیل کی لمبی پر اسرار فصیل یہاں سے صاف نظر آر ہی تھی اور کتنی قریب محسوس ہوتی
تھی۔ جیسے بس یہ رہی ذرا ہاتھ بڑھاؤ اور چھولو۔ ویسے وہاں کوئی بھی نہیں تھا۔ دل
میں کہا۔ زبیدہ یہاں کیا دیکھ لیتی ہے۔
زبیدہ نے برآمدے سے نکل کر مجھے تعجب سے دیکھا ۔ ادھر کیا کر رہے ہو ؟
کچھ نہیں جیسے میں کوئی غلط یا فضول سی حرکت کرتے ہوئے بچڑا گیا ہوں
فوراً ہی ادھر سے پلٹ پڑا۔
دونوں وقت مل رہے تھے ۔ مولوی غلام رسول کے بتائے ہوئے وظیفہ کے
مطابق بو جان کی تقلید میں زبیدہ نے چراغ جلایا اور دیوار کے پرلی طرف دیکھے بغیر
منڈیر پر رکھا اور چلی آئی۔
ہوا تیز ہے۔ مجھ تو نہیں جائے گا تا مجھے یونہی ایک تشویش کی ہوئی ۔ حالانکہ میں
بو جان کے وقت سے یہ وظیفہ دیکھتا چلا آرہا تھا اور مجھے کبھی اس کے جلنے بجنے کے
بارے میں تردد نہیں ہوا تھا۔
میرے کہنے پر زبیدہ نے بہت تشویش سے چراغ کی کانپتی ہوئی لو کو دیکھا۔
پھر جیسے اپنے آپ کو دلاسہ دے رہی ہو کہنے لگی یہ اس روز تو ہوا زیادہ تیز تھی۔ مگر
۲۹۰
ظالم اور جاہل امت مسلمہ نے بنے ہیں ۔ اس بزرگ نے ایسا کہا ، پھر گریہ کیا ، پھر
گڑ گڑا کر دعاکی کہ اسے غفور الرحیم تو اپنے حبیب کے صدقے میں اس امت کے گنا ہوں
کو بخش دے شامت اعمال ما صورت نادر گرفت - ایک کو کھ سے آخر کتنے نادر شاہ
پیدا ہوں گے ۔ کامریڈ کامریڈ اے یار کا مرید دروازہ تو کھول میں
نے کتنا پکارا کتنی کنڈی کھٹکھٹائی ۔ اندر سے کوئی جواب نہیں آیا ۔ ہار کر میں نے کنوار
جھڑ جھڑائے۔ دروازہ دھاڑے کھل گیا۔ جھلنگا چارپائی کے برابر بڑے سٹول پر اخباروں
رسالوں کتابوں سے بھرا تھیلا رکھا تھا ، مگر کا مریڈ موجود نہیں تھا۔ میں حیران کہ کامریڈ گیا
کہاں ۔ میں اُسے اس کے سارے ٹھکانوں پر دیکھتا ہوا آ رہا تھا۔ وہاں کہیں نہیں تھا۔
میں نے طے کیا کہ اسے گھر پر ہونا چاہیے۔ مگر وہ یہاں پر بھی نہیں تھا۔ پھر کہاں گیا۔ میں
دسو سے میں پڑ گیا ۔ دن بھی تو خراب تھے۔ ابھی تک پتہ نہیں چلا تھا کہ نیو پلازا کا حادثہ
کس کی کارستانی تھی۔ کتنی گرفتاریاں ہو چکی تھیں۔ کہیں کامریڈ بھی مگر میں نے فوراً
ہی اس وہم کو رد کر دیا ۔ ہاں ہو سکتا ہے کہ ۔ و پوش ہو گیا ہو۔ ایک دفعہ پہلے بھی ہو گیا تھا۔
مجھے تشویش بھی تھی اور میں جزبز بھی تھا کہ آج جب میں واقعی سنجیدگی سے اس سے بات
کرنا اور اس سے مشورہ لینا چاہتا تھا تو وہ غائب تھا میں مایوس ہو کر واپس ہونے لگا ۔
میرے نکلنے سے پہلے ایک بد رنگ بلی میرے برابر سے نکلی اور تیزی سے میرا ستہ کاٹتے
ہوئے نظروں سے اوجھل ہو گئی۔
کر سینٹ ہاؤس کی بلند و بالا عمارت کے سامنے کیا قیامت بچی ہوئی تھی ۔ لوگ
بد حواسی کے عالم میں اندر سے نکل نکل کر باہر آرہے تھے ۔ بھاگ رہے تھے۔
ہوا کیا ؟"
کہاں ہے یہ
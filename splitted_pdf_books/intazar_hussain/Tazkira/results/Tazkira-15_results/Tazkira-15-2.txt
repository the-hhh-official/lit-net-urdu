۲۸۴
کی سمت سے آنے والے کچھ اصفہان نصف جہان کا احوال بیان کر۔
یہ سن اس مرد اجنبی نے پھر آہ سرد بھری اور یوں گویا ہوا کہ اسے اصفہان
نصف جہان کا حال پوچھنے والے میں اس باب میں صرف اتنا کہہ سکتا ہوں کہ جب میں اس
دیار سے نکلا ہوں تو ابھی کھوپڑیوں کا مینار ادھورا تھا کہ اصفہان کی کچھ گردنوں پر ابھی سر
باقی تھے اور ابھی سب گھروں میں خاموشی نے گھر نہیں کیا تھا کہ ہنوز کتنی حویلیوں سے
عورتوں کے بین اور بچوں کے بلکنے کی آواز میں آرہی تھیں۔
میں نے یہ سنا اور ضبط کا دامن ہاتھ سے نہیں چھوڑا ۔ تامل کیا ، پھر رکتے رکتے
سوال کیا کہ اے اصفہان نصف جہان سے آنے والے کیا تیرا گذر بیت الابیض کی طرف
سے بھی ہوا ۔
ہاں ہوا ۔ میں جب ادھر سے گذرا ہوں تو وہ ایوان بلند و بالا شعلوں کی لپیٹ
میں تھا اور اندر سے صرف گھوڑوں کے مہنہنانے کی مضطرب آوازیں آرہی تھیں
جیسے رسہ تڑا کر بھاگ نکلنے کے لئے تڑپ رہے ہوں"۔
تب میں نے گریہ کیا اور میں نے بکا کی اللهمَّ إِلَى اسْتَلْكَ خَير - سوال
سب بے سود گریہ دعا بہکا کا فائدہ معلوم ۔ میرے تین بڑے افسوس ہیں ۔ پہلا افسوس
گلستان محل کی پیاسی بطخوں کے لئے کھر کاش چلتے وقت میں ان کی ناند میں پانی بھر آتا ۔
دوسرا افسوس شاما چڑیا کے لئے جسے میں نے سدا منڈیر پر چہکتے دیکھا، اسے پکڑ نہیں
سکا ۔ تیسرا افسوس ..... خیر تیسرے افسوس کا اب کیا ذکر ۔ اب وہ بستی نہ وہ دریا نہ
وہ لوگ جانے اُن بالا قہ گھوڑوں پہ کیا گزری ۔ وہاں تو اب یہ بھی پتہ نہیں چل رہا تھا کہ
کھوپڑیوں کا مینار کہاں کھڑا کیا گیا تھا۔ قصر ریحان کی فصیلیں کتنی خستہ ہو چکی تھیں .
کتنی کائی ان پر جم چکی تھی ۔ کوئی ہے ، کوئی ہے ، کوئی ہے ۔ میں پکارا کیا ۔ کوئی جواب نہیں
آیا۔ پیاسی بطخیں پانی کی تلاش میں جانے کسی طرف نکل گئیں ۔ بس منڈیر پر ایک کوا
۲۸۵
گم سم بیٹھا تھا۔ اس کے ایک بازو کے سارے پر سفید ہو چکے تھے۔ اس نے کتنی اجنبی
نظروں سے مجھے دیکھا اور کتنی خاموشی سے اُڑ گیا ۔ تب میں نے افسوس کیا۔ میرا تیسرا
بڑا افسوس میرا سب سے بڑا افسوس یہی ہے ۔ اسے جہان آباد ، اسے گلستان محل، اب
تیری اجاڑ منڈیروں پہ بیٹھنے والے کو لے بھی مجھے نہیں پہچانتے ۔ سو میں نے جانا کہ
میں اکیلا رہ گیا ہوں ۔ مگر خیر میں تو شام سے شروع ہوتا ہوں ۔ شاما اوشا سے ۔ شیریں
کی بچی ، اس نے اگر عین وقت پہ گڑ بڑ نہ کی ہوتی تو شاما میری مٹھی میں تھی۔ وہ ایک معاقات
تھی کہ پلک جھپکتے آئی اور گزر گئی۔ میں اس چوک کو کبھی نہیں بھول سکا ۔ ایک بڑا پچھتاوا
میری قسمت میں لکھا ۔ عمر اس حسرت میں گزری کہ وہ ساعت کاش پھر آئے ۔
اس وقت میں یہی سمجھا تھا کہ وہ ساعت پھر آگئی ہے اور اب یہ ساعت میری مٹھی میں
ہے ۔ زندگی میں آنے والی ساعت اسی طرح جبل دیتی ہے ۔ پتہ چلا کہ ساعت ایک
مرتبہ چٹکی سے نکل جائے تو دوبارہ درشن بھی دے تو کوئی فرق نہیں پڑتا۔ پچھتاوے میں
النا اضافہ ہو جاتا ہے۔ اسے شہر خوبی ، اتنے دن گزرنے پر یہ بھید نہ کھلا کہ تو کون ہے،
کہاں سے آئی ہے، رات کو جب وصل کی گھڑیاں قریب آتی ہیں تو کس پر دے ہیں
چلی جاتی ہے ۔ وہ نازنین یہ سن ، آگ بھبھوکا ہوئی اور بولی کہ اے نادان کیا تو نے قول
نہیں دیا تھا کہ تو کچھ نہیں پوچھے گا۔ بولا ، قول دیا تھا۔ مگر اب ضبط کا یارا نہیں، پوچھے
بنا چارہ نہیں ۔ نادان ، یہ مت پوچھ ۔ پچھتائے گا ۔ پوچھوں گا ۔ دیکھ مت پوچھ۔
پچھتائے گا۔ پوچھوں گا۔ تب وہ ماہ رو زمین میں لوٹی ہوئی اور کبوتری بن گئی پھڑ پھڑائی
اور اٹہ گئی ۔ تب حیرانی پریشانی بخت میں اس کے لکھی گئی ۔ در بدر خاک بسر پھرتا تھا۔
اور پوچھتا تھا کہ وہ شہر خوبی کس دیس میں بستی ہے۔ ایک مرد پیر نے اسے دیکھا اور
افسوس سے کہا کہ کمبخت تو نے جاننے کی کوشش کیوں کی تھی۔ کیا شربت دیدار تیرے
لئے کافی نہیں تھا۔ اب وہ وہاں ہے جہاں پہنچنا تیرے مقدور میں نہیں ہے ۔ کوہ قاف
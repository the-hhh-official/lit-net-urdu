رکشا والے نے اچانک رکشا کو موڑا اور ایک گلی میں داخل ہو گیا۔
”بھئی یہ کہاں لئے جا رہے ہو مجھے ۔“
”جی آپ کو بنک تو پہنچانا ہی ہے۔ یہ راستہ بنک کے قریب جا کے نکلے گا۔“
اس کے ساتھ ہی رکشا نے اچھلنا شروع کر دیا۔ ہر جھٹکے کے ساتھ ہی اچھل
پڑتا۔
”بھائی رکشا والے مجھے تم بنک تو پہنچا دو گے۔ مگر پسلیوں سمیت پہنچاؤ تو اچھا ہو۔“
”با بو جی اللہ اچھا ہی کرے گا۔“
یہ رستہ میرے لئے بالکل نیا تھا اور میں حیران ہو رہا تھا کہ میں روز صبح شام
مال آتا جاتا ہوں۔ مگر مجھے کبھی احساس ہی نہیں ہوا کہ مال کی طرف اتنے رستے جاتنے
ہیں۔ کتنے رستے آس پاس کی سڑکوں سے نکلتے ہیں اور مال کی طرف جاتے ہیں۔ مگر
کیا فائدہ ۔ کوئی ایک واقعہ کوئی ایک اندیشہ و قعتا ان سارے رستوں کو مسدود کر
سکتا ہے ۔
گلی سے رکشا کے نکلتے نکلتے میں نے دیکھا کہ سامنے چند قدم کے فاصلے پر
مال نظر آر ہی ہے اور اس کے پرلی طرف بنگ دکھائی دے رہا ہے۔ میں نے اطمینان
کا سانس لیا ۔ مگر رکشا والے نے ایک دم سے بریک لگائے باؤ جی یہ رستہ بھی بند ہے۔“
”کہاں بند ہے ۔ میں نے جھنجھا کر کہا ۔“
رو با شاؤ غور سے تو دیکھو۔ سامنے سڑک پر کانٹے دار تاروں سے رستہ رکا
ہوا ہے ۔
۱۱۷
جب اس کا فون آیا تو بات کہیں سے چلی اور کہیں پہنچ گئی ۔ کتنی باتیں ہوئی تھیں۔ اس
روز اور فون پر اس روز آواز کتنی صاف آرہی تھی ۔ جیسے بالکل قریب بیٹھی باتیں کہ
رہی ہو۔ باتیں کرتے کرتے جب درمیان میں ایک ذرا وقفہ آتا تو اسے اس کے سانس
کی آواز تک سنائی دیتی ۔ آواز دھیمی ہوتی گئی۔ وہ ایک دوسرے کے قریب ہوتے گئے
کہ وہ اس کے گرم سانس کو اور اس کے بدن کی آنچ کو محسوس کر سکتا تھا ۔ فون درمیان
سے غائب ہی ہو گیا ۔ کتنی دیر تک وہ سر جوڑے باتیں کرتے رہے ۔ ہستہ آہستہ کبھی
اتنی آہستہ کہ بات سرگوشی بن جاتی۔
جب فون سے فارغ ہو کر وہ باہر نکلا تو دونوں وقت مل رہے تھے ۔ ارے
یہ تو شام ہو گئی۔ وہ حیران ہوا ، اچھا آج اتنی لمبی بات ہوئی تھی ۔ کمال ہو گیا ۔ چلتے چلتے
اس نے حیرت سے آسمان کی طرف دیکھا جہاں اب ستارے نکل آئے تھے ۔ آسمان کتنا
نیچے آگیا تھا اور ستاروں سے کتنا بھرا ہوا نظر آرہا تھا اور آج ستارے بھی کتنے بڑے
بڑے نظر آر ہے تھے اور کتنے قریب کہ بس وہ ذرا ہاتھ بڑھائے گا تو مٹھی میں بہت سے
ستارے آجائیں گے ۔
۔
آج کیا دفتر سے چھٹی لے لی ہے ۔ مگر قسط تو جمع کرانی ہے یا وہ بھی نہیں کرانی "
زبیدہ کی سرزنش بھری آوازہ اور اس کے ساتھ ہی ستارے غائب ، واپس اپنے صیغہ
میں ۔ وہی صیغہ واحد متکلم کا قید خانہ جہاں سے نہ آسمان نظر آتا ہے ۔ نہ ستارے دکھائی
پڑتے ہیں ۔ ان دنوں میں اندر سے کتنا بھرا بھرا محسوس کرتا تھا ، جیسے میرے اندر ۔
بہت کچھ ہے، جیسے میں بہت کچھ ہوں ۔ خالی میں نہیں، میں سے بڑھ کر بہت کچھ،
ستاروں سے بھرے آسمان کی طرح میرے اندر بچ بچ ستارے بھرے ہوئے تھے۔
میں تھا کہ جھلملاتے ستاروں سے خدا پھندا آسمان تھا۔ اور اب میں نے سوچا، میں اندر
سے کتنا خالی ہوں، کتنا تتر بتر ہوں ۔ اگر چڑیوں کی یہ سبھا نہ ہوتی اور ہار سنگھار کا
۱۰۳
اچھا دیکھتے ہیں۔
زبیدہ کو ایسے خشک رد عمل کی بالکل توقع نہیں تھی ۔
غور سے پڑھا بھی ہے ۔ بے پروائی سے کہہ دیا کہ دیکھتے ہیں ۔ کیا دیکھو گے۔ اتنی
لمبی رقم کا انتظام پندرہ دن میں کہاں سے ہو جائے گا۔ میں پہلے ہی کہتی تھی کہ دیکھو قسطیں
مہینے کے مہینے ادا کرتے رہو نہیں تو بہت سود چڑھ جائے گا۔ مگر تم نے میری ایک نہ سنی
زبیدہ تمہیں پتہ ہے کہ مہینے پر کتنی قسطیں ادا کرنی پڑتی ہیں ۔ جس قسط کو روکتا
اس کی طرف سے نوش آ جاتا تھا۔ بہر حال کسی نہ کسی کی قسط تو روکنی ہی تھی ۔
کیوں روکنی تھی

جہاں جہاں سے ہم نے مکان کے لئے قرض لیا تھا ان سب کی قسطیں با قاعدگی
سے ادا کی جاتیں تو ہم کھاتے کیا ۔ گھر کے خرچ کے لئے کوڑی نہیں بچتی تھی ۔
نہ کھاتے فاقے کر لیتے

اس پر مجھے یاد آیا کہ جب مکان کی تعمیر کے دوران قرضے پہ قرضہ لیا جا رہا تھا اور اس
پر میں نے فکرمندی کا اظہار کیا تھا تو زبیدہ نے اسی قسم کا اعلان بڑے اعتماد سے کیا تھا
کہ اپنا گھر بن جانا چاہیے، سب قرضے ادا ہو جائیں گے، اپنا گھر ہو تو آدمی فاقے بھی کر سکتا
ہے۔ نہیں کھائیں گے، تر نوالہ ، روکھی سوکھی کھا کے سب قرضے اتار دیں گے۔ مگر مکان بن
جانے کے بعد زبیدہ نے اس اعلان کو کہاں یاد رکھا۔ گھر کے اخراجات اسی طرح جاری ہے
بلکہ نئے مکان کی فرنشنگ کے چکر میں اخراجات کچھ بڑھ ہی گئے ۔ اور میں قرضوں میں جکڑا
ہوا تھا۔ ہر قرضنے کی شرط یہ تھی کہ قسط ماہانہ ادا کی جائے۔ میں پریشان کہ یا اللہ کونسی قسط
ادا کروں کونسی ادا نہ کروں ۔ جس قسط سے ذرا ہاتھ کھینچا اس قسط کے سلسلہ میں یاد دہانی کا
پروانہ موصول ہو گیا ۔
اصل میں اپنے گھر کے ہنی مون کی مدت بہت مختصر رہی۔ ابتدا کے دن تو خوشی خوشی
۱۲۰
L
عزیز و با میزد اسلاف کا ذکر کہاں تک کروں ۔ خاندان کی عظمت کتنا بیان کروں
6
سفینہ چاہیے اس بحر بیکراں کے لیے
سو ہاتھ کھینچتا ہوں اور رہوار قلم کو موڑ کر عرصہ حال میں لاتا ہوں خاندان کی
عظمت و شوکت اب فسانہ ہے اسلاف کا دید یہ طنطنہ قصہ پارینہ ہے میں خاندان کی گمشدہ
عظمتوں کا ماتم دار ہوں اپنے وجود پر شرمسار ہوں بزرگ اچھے رہے کہ بھلے وقتوں میں
گزر گئے۔ خاندان کے زوال کا منظر دیکھنے کے لیے سنگ اسلاف مشتاق علی رہ گیا ۔
واضح ہو کہ فقیر نے آنریری مجسٹریٹی کو سلام کر لیا ہے کچری میں حاضری دینے والوں
کے تیور بدلے ہوئے تھے میرے فیصلوں پر نکتہ چینی کرتے تھے ہر پھر کر دہی ایک اعتراض
کہ فیصلہ بر بنائے تعصب کیا گیا ہے مسلمان فریق کی پاسداری کی گئی ہے۔ یہ رنگ دیکھ میں
نے عافیت اسی میں دیکھی کہ کل کٹر صاحب بہادر سے ضعیفی کا عذر کر کے اس عہدہ جلیلہ
سے سبکدوشی حاصل کرلوں میں اب خالی خان بہادری رہ گئی ہے مسلمانان شہر مہنوز اس
سے مرعوب ہیں سمجھتے ہیں کہ آفت آنے پر میری خان بہادری انہیں بچالے گی بھلا جب
زندگی کے قدموں تلے کی زمین سرکی ہوئی ہے تو اس کے دیئے ہوئے خطابات کی کیا حجت
رہ گئی مگر میں ان سے صاف صاف کچھ کہتا بھی نہیں۔ اگر ایک بے وقعت خطاب سے
ان کی ڈھارس بندھی ہوئی ہے تو بندھی رہنے دو سو دیکھتا ہوں سنتا ہوں، مگر
سب پر کوئی بات نہیں لاتا ہوں میرا حال سوائے میرے خدا وند کے کوئی نہیں جانتا۔ ایک
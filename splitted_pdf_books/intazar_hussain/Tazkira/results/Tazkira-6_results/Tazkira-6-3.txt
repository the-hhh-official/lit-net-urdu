۱۰۵
کے منہ میں آئے بڑے کہیں کے ہمارے گھر کی بولی لگانے والے ۔
اچھا صبح تو ہونے دو ۔ کل دیکھیں گے ۔ میں نے ایک مرتبہ پھر قصہ مختصر کرنے
کی کوشش کی ۔
جب میں نے کہا تھا کہ ایک من چاول کا بندوبست کر دو ، اچھے برے وقت کیلئے
گھر میں پڑے رہیں گے تو اس وقت بھی تم نے یہی کہا تھا کہ اچھا کل کچھ کریں گے کیا۔
دا ایک من چاول ۔ بو جان بولیں ۔ ایک من چاول میں دلہن تم کتنے دن نکال لو گی
شیطان کے کان بہرے ، اگر دنگا فساد شروع ہوا تو جلدی تو نہیں نپٹ جائے گا۔
ایک من چاول ۔ اے دلہن خالی ایک من چاول سے کیا بنے گا۔ بازار تو سارے
پٹ ہو جائیں گے ۔ کوئی چیز نہیں ملے گی ۔
دو جان آیا تو بھرا رکھا ہے اور منگا کے رکھ لوں گی۔ دالیں بھی بھری رکھی ہیں ؟
اردی وہ تو مہینے کے خرچ کی ہوں گی۔ اس وقت گوشت تو ملے ولے گا نہیں،
والوں پر ہی گزارہ ہو گا۔
سب دالیں منگا کے رکھ لو۔ نون مرچ دھنیا ، لہسن پیاز ہر چیز وقت کا کوئی
پتہ تھوڑا ہی ہے ۔
میں نے بوجان اور زبیدہ کی یہ گفتگو حسرت سے سنی ۔ لگتا تھا کہ ساس بہوئیں سنجیدگی
سے کچھ بڑے مسائل پر تبادلہ خیال ہوا ہے اور بعض انتظامی امور طے ہوئے ہیں اور
یہ کہ مجھے اعتماد میں لینے کی قطعی ضرورت محسوس نہیں کی گئی ۔
قصہ کیا ہے ۔ کیا جنگ چھڑنے والی ہے ؟
سن رہی ہو بو جان ، تمہارے بیٹے کیا پوچھ رہے ہیں ۔ زبیدہ کا لہجہ سخت
طنزیہ تھا۔
میرے لال، دنیا میں رہتے ہو تو دنیا کی خبر بھی رکھا کرو ۔ تم تو باہر گھومنے
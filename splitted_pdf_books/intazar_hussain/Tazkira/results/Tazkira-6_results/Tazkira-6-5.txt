۱۰۷
اور سونے کا وقت آن پہنچا ہے ۔ بو جان فوراً ہی اٹھ کھڑی ہوئیں ۔ ادھر میں نے بھی
اعلان کر دیا کہ بہت تھکا ہوا ہوں، لیس سونا چاہتا ہوں۔
زبیدہ نے صبح ہی جھنجھوڑ کر اٹھا دیا ۔ وہ دن تو اب گزر گئے تھے جب اس گھر میں
تڑکے سے میری آنکھ کھل جاتی تھی اور پھر میں اس گھر میں پڑھنے والی تازہ تازہ صبح کا
لطف اٹھاتا تھا ۔ دیر سے اٹھنے کا معمول واپس آگیا تھا۔ وہی پرانا دستور کہ زبیدہ نے
جھنجھوڑا " اجی آج تمہیں دفتر جانا نہیں ہے ۔ خیر یہ جملہ تو بہت پرانا ہو گیا تھا۔ نئے گھر
میں آکر جگانے کے کچھ نئے بہانے پیدا ہو گئے تھے ۔ کچھ یاد ہے آج آپ کو قسط جمع کرنی
ام ٹھتے نا۔ آج بنگ بھی جانا ہے ۔ پراپرٹی ٹیکس جمع کرانے کی آج آخری تاریخ
ہے ویسے آج زبیدہ نے اس قسم کا کوئی نوٹس نہیں دیا۔ میں جھنجھوڑ کر اُٹھا دیا ۔ شاید
مزاج کی در نمی کسی قدر ابھی باقی تھی۔
میں اُٹھ کر باتھ روم گیا ۔ نہا یا دھویا ۔ برآمدے میں آ بیٹھا ۔ فوراً ہی سامنے ناشتہ
آگیا ۔ ناشتہ کے آتے ہی صبح کے مہمان بھی ایک ایک کر کے آن موجود ہوئے اور مجھے لگا کہ
جیسے میں نئے سرے سے اکٹھا ہو رہا ہوں ۔ رات تو زبیدہ کی باتیں سن کر بالکل ہی بکھر
گیا تھا۔ ایک مجذوب کے متعلق سن رکھا تھا کہ رات کو سوتے وقت ان کے اعضا بکھر
جاتے تھے، صبح ہوئے پر اعضا یکجا ہوتے اور بزرگ صحیح و سالم اُٹھ کھڑے ہوتے ۔ مگر
میرے اعضا دن نکلنے کے ساتھ بھر نے شروع ہوتے ۔ بس ادھر گھر سے قدم نکالا اور
اعضا بکھر نے شروع ہوئے۔
ہاں تو میں اپنے صبح کے مہمانوں کا ذکر کر رہا تھا۔ یہ بھی بتانا پڑے گا کہ ان مہمانوں
کی آمد کی تقریب کیسے پیدا ہوئی برآمدے کے سامنے اپنے مختصر سے سبزہ زار میں جو
ہار سنگھار لگایا تھا وہ اب اچھا خاصا بڑا ہو گیا تھا۔ اس کے قریب انار انار کے قریب
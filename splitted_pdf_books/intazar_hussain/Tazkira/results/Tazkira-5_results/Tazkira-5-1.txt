چراغ حویلی سے ابا جانی کا جنازہ کیا نکلا کہ پھول سے خوشبو نکل گئی۔ کیا امی جمی
رہتی تھی ۔ مطلب مریضوں سے بھرا ہوا ۔ دیوان خانے میں ملاقاتیوں کی چہک مہک ۔
اب مطب سنسان تھا۔ دیوان خانہ ویران تھا۔ ڈیوڑھی سونی پڑی تھی ۔
ہمارے ابا جانی طب کے آخری چشم و چراغ تھے۔ وہ دنیا سے سدھارے
تو پھر خاندان کی مسند طب پر کوئی بیٹھنے والا نہ رہا ۔ ابا جانی اس فن شریف کے رموز و نکات
کو سینہ منتقل کرتے سینہ پر دھر کے لے گئے ۔ ان کا ملال اس نا خلفہ کے دل پر
داغ ہے ۔ مگر کیا کرتا طبیعت سے مجبور تھا۔ ابا جانی نے سکھانے پڑھانے کی اپنی
سی کوشش کی مگر طبیعت نے اس ہنر سے میل نہیں کھایا یا شاید تقدیر ہی میں فرنگی
کی چاکری لکھی تھی ۔ ابا جانی کا اثر و رسوخ کام آیا ۔ نائب تحصیلداری کی اسامی پر
تقرری ہو گئی ۔ اس چاکری نے فقیر کو بہت خراب کیا ۔ آج یہاں کل وہاں۔ روز روز
کے تبادلوں نے کہیں جم کر بیٹھنے نہ دیا اور جس شہر میں تبادلہ ہوتا وہ شہر کاٹ کھانے
کو آتا ۔ ایک شہر بھلا لگا مگر وہاں اور ہی افتاد پڑی ۔ انہی کسی کو مسافرت میں دل زدہ
مت کیجیو۔ باقی شہروں میں سو طرح کے رنج کھینچے ۔ مگر اس شہر میں آکر رنج عشق
کھینچنا پڑا کہ سب رنجوں سے سوا تھا۔ صاحبو وہ شہر نا پر ساں نکلا۔ شربت وصل
تو دور رہا اس عشوہ طراز نے تو ایک جھلک دکھا کر شربت دیدار کو بھی ترسا دیا۔ کتنے
پاپڑ بیلنے اور خوار ہونے کے بعد ملاقات کی گھڑی آئی ۔ مگر کیا آئی ، وصل کے نام
پر وہ خام پارہ ہتھے سے اکھڑ گئی۔ پھر تو ایسی گئی کہ کھچھیل نہیں دکھائی ۔ کتنے دنوں اس
شہر میں خراب پھرتا پھرا ۔ سُدھ بُدھ کھو بیٹھا ۔ طبیعت خفقاتی ہو گئی ۔
انہیں دنوں ایسا ہوا کہ بڑے دن کی چھٹیوں میں گھر آنا پڑا ۔ ابا جانی نے میری صورت
دیکھی تو کھٹک گئے ۔ آخر زمانے کا گرم و سرد دیکھے ہوئے تھے۔ پھر در پر ان کے ایسے
مریض بھی تو آتے تھے کہ انہیں کوئی بیماری نہیں ہوتی تھی۔ مگر وہی سب سے بڑھ
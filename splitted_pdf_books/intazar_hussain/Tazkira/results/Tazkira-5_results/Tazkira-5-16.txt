۹۸
شعر بہت سنایا کرتے تھے ہم آپ کی فارسی دانی سے فائدہ اٹھانا چاہتے ہیں ؟“
” اچھا خیال ہے لائے آپ کے لیے ہم حافظ کا ایک انتخاب کیے دیتے ہیں ۔“
” حافظ کا انتخاب صدیقی صاحب سوچ میں پڑ گئے نہیں اخلاق صاحب ۔
حافظ کا زمانہ گزر گیا اب اسے کون پڑھتا ہے :
” صدیقی صاحب آپ کیسی باتیں کرتے ہیں حافظ تو سدا بہار ہے۔
ارے اخلاق صاحب ۔ حافظ کو تو اب ایران میں بھی کوئی نہیں پوچھتا۔ اسوقت
تو ایسے شاعر کو پسند کیا جاتا ہے جس کے پاس دینے کے لیے پیغام ہو گل و جیل اور
جام و سبو والی شاعری تو نہ وال کے زمانے کی یادگار ہے۔“
میں نے صدیقی صاحب کو حیرت سے دیکھا صدیقی صاحب آپ بھی انقلابیوں
والے روزمرہ میں باتیں کرنے لگے ؟
لاحول ولاقوة ۔ انقلابیوں پر تو میں لعنت بھیجتا ہوں انہوں نے تو ملک کا
بیڑا غرق کیا ہے ساری نئی نسل کو لا دین بنا دیا ۔ صاحب میں تو اسلامی انقلاب
کا قائل ہوں ۔ ہاں لیجیئے وہ بات تو بیچ میں ہی رہ گئی ۔ ہمارے پاس ایران سے
اسلامی انقلاب کے بارے میں بہت سٹریچر آیا رکھا ہے اسے سامنے رکھ کر اردو میں
اسلامی انقلاب کے بارے میں ایک بہت اچھی کتاب تیار ہو سکتی ہے ۔ اخلاق حیات
آپ یہ کام کر سکتے ہیں اس میں اردو کی بھی خدمت ہے اور اسلام کی بھی ؟
لولو میں ؟ . . . . . . . . . . نہیں صدیقی صاحب میرے لیے یہ خدمت
انجام دینا ذرا مشکل ہے ۔
اچھا صدیقی صاحب مایوس ہو گئے۔ آپ کی خوشی ۔ پھر کوئی آدمی ہمیں بتائے
عالم فاضل آدمی کی ضرورت نہیں ہے بس فارسی کی شدھ بدھ رکھتا ہو۔ میٹریل
سارا ہم مہیا کریں گے اسے تو بس دائیں بائیں کرنا ہو گا۔
۸۴
کر بیمار ہوتے تھے۔ ابا جانی نے اس بیمار کا علاج خوب سوچا کہ جھٹ پٹ تلاش
کر کرا کے ایک نیک بخت کے ساتھ ہمیں رشتہ مناکحت میں باندھ دیا۔ ساتھ ہی
یہ بندو بست کیا کہ حکام بالا سے کہ سن کر ہمارا تبادلہ دور کے شہر میں کرا دیا۔
علاج کارگر ہوا ۔ ازدواجی ذمہ داریوں نے مجھے الجھا لیا۔ پھر آنکھ اوجھیل پہاڑ
او جیل ۔ جب وہ شہر ہی چھٹ گیا تو اس شہر خوبی کا خیال بھی دور ہوتا چلا گیا ۔ یوں
اب بھی جب اس کا خیال آجاتا ہے تو دل تلملا جاتا ہے۔ خیر تو جب طوفان ذرا
تھما تو اپنی سرکاری ذمہ داریوں کا بھی دھیان آیا ۔ پھر میں نے دلجمعی سے اپنے فرائض
منصبی بجالانے شروع کئے ۔ پھر تو ترقی کے دروا ہو گئے اور درجات بلند حاصل ہوتے
چلے گئے۔ آخر لا مرد بھی کلکٹری کے عہدہ جلیلہ پر فائزہ ہوا۔ اس منصب کو فقیر
نے اس خوش اسلوبی سے نبھایا اور سرکار انگلیسی کی وہ خدمات انجام دیں کہ حکام بالا
نے خوش ہو کر ریٹائر منٹ کے وقت مجھے خان بہادری کا خطاب عطا فرمایا اور
آنریری مجسٹریٹ کے منصب سے نوازا کہ میہنو نہ جاری ہے۔ آگے اس ڈیوڑھی
پر مریضوں کا ہجوم رہتا تھا ۔ اب داد خواہوں کا مجمع ہوتا ہے ۔ مگر ڈیوڑھی کی وہ
رونق اجداد کے کسب کمال سے تھی، یہ رونق فرنگی حکام کی نظر کرم کی مرہون منت
ہے۔ سو اس کا کیا اعتبار ، آج ہے کل رہے رہے نہ رہے ۔ آسمان کا رنگ جوں جوں
بدلتا ہے توں توں فقیر کا دل ہواتا ہے ۔ چراغ حویلی دائم آباد رہے مگر میرے دل
میں وسوسہ بیٹھ گیا ہے ۔ تیور جو زمانے کے اچھے نہیں ہیں۔
ریا
۹۶
میں کوئی کام کرنے والا ہے ۔ اس وقت تو وہاں انڈیا چھایا ہوا ہو اور صاحب کسی
کمال سے وہ اپنے کلچر کا پر چین کرتے ہیں وہاں سے مجھے خیال آیا کہ ہم وہاں پاکستان
کا پر ڈیکیشن کیوں نہ کریں آخر ہماری بھی ثقافت ہے ادب ہے، آرٹ ہے تو اس
سلسلہ میں آپ ہماری کیا مدد کریں گے۔ کچھ لکھنا پسند کریں گے کوئی کتاب بس ایسی کہ
پاکستانی کلچر پر حرف آخر ہو، بہت ضرورت ہے ایسی کتاب کی۔
صدیقی صاحب آپ کو پتہ ہی ہے کہ لکھنے کے معاملہ میں میں صفر ہوں
خیر یہ تو آپ کی کسر نفسی ہے اچھا اس پر بعد میں بات کریں گے۔ بہرحال اس
معاملہ میں آپ ہمیں مشورہ تو دے سکتے ہیں ؟
ہاں اس کے لیے حاضر ہوں ۔ پتہ نہیں میرا مشورہ آپ کے کام آسکے گا یا نہیں؟
یہ آپ ہم پر چھوڑ دیجیئے آپ ہمارے مشیر بن جائے اور اس مقصد کو پیش
رکھتے ہوئے کوئی منصوبہ بنا دیجئے اور میری طرف سے آپ کو کوئی شکائت کا موقعہ
نہیں ملے گا پوری خدمت کروں گا۔
میں نے وعدہ کیا اور چلا آیا مگر ہوا یہ کہ اسی دوران میں تعمیر کا بکھیڑا مشروع ہو
گیا اور مکان کی تعمیر تو ویسے ہی آدمی کی مت مار دیتی ہے سو وعدہ پورا کرنے کی نوبت
ہی نہیں آئی صدیقی صاحب کا ایک دو مرتبہ پیغام بھی آیا۔ مگر میں مکان کے جھمیلے
میں ایسا پھنسا ہوا تھا کہ ان کے پاس جا ہی نہیں سکا ۔
میں نے سوچا کہ صدیقی صاحب سے چل کر بات کرتے ہیں ادب اور فنون
لطیفہ کے ذیل میں کیا کچھ پیش کرنا چاہیے اور کس طرح پیش کرنا چاہے اس پر
بہت سوچ بچار کر کے میں صدیقی صاحب کے پاس پہنچا۔ دیکھ کر بہت خوش ہوئے
بہت تپاک سے ملے جب میں نے انہیں ان کا منصوبہ یاد دلایا تو افسردہ ہو کر بولے
کہ اخلاق صاحب آپ کے پیچھے ہم اتنا دوڑے اور آپ ہاتھ نہیں آئے اب
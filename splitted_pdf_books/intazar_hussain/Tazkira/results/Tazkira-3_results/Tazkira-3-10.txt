۵۲
تو کہ رہی تھیں ۔ ارے یہ تو ہمارا بالکل کچھواڑہ ہے۔ دیوار سے ذرا جھانکو تو سامنے ہی تختے
نظر آ رہے ہیں۔ دو تو لگ گئے ہیں ۔ تیسر ا لگ رہا ہے ۔ ذرا دیکھو تو سہی جا کر
لیکن میرارد عمل زبیدہ کے رد عمل سے بالکل مختلف تھا۔ زبیدہ نے پھانسی کے تختوں
کے بارے میں جتنی گرمجوشی دکھائی اتنا ہی میں سرد ہوتا گیا۔ ویسے تو میں پچھلے دن کے اخبار ہی
میں یہ خبر پڑھ چکا تھا کہ تین پھانسیاں سر عام لگائی جانے والی ہیں تو اس اطلاع پر مجھے چونکنا
تو نہیں چاہیے تھا ۔ شاید میں اس اطلاع پر نہیں چونکا تھا۔ جس اطلاع نے مجھے چونکایا اور
پھر سرد کیا وہ یہ اطلاع تھی کہ یہ پھانسیاں میرے گھر کے بالکل قریب دی جانے والی تھیں۔
میں نے اخبار میں خبر پڑھتے ہوئے اس پر دھیان ہی نہیں دیا کہ پھانسیوں کی جائے وقوع
کونسی ہے۔ خبر میں یہ تفصیل تو دی ہوئی تھی کہ پھانسیاں جیل کے باہر لب سڑک دی جائیں
گئی۔ اس سے مجھے سمجھ لینا چاہیے تھا کہ یہ واقعہ میرے گھر کے نواح میں گزرے گا۔ مگر میں نے
ابھی تک اس بات پہ بھی دھیان کب دیا تھا کہ میرا یہ گھر جیل کے نواح میں واقع ہے ۔ روزہ
میں اس سٹرک سے آنا جانا تھا۔ جو جیل کے عقب کی فصیل کے برابرہ برابر چلی گئی ہے۔ مگر مجھے
یہ خیال کبھی نہیں آیا کہ یہ سڑک میرے مکان کے عقب میں ہے کہ اپنی پچھلی دیوار سے جھانوں
تو یہ سٹرک اور اس سے پرے جیل کی عقبی دیوار صاف نظر آئے گی ۔ لیکن اگر یہ بات میرے
دھیان میں ہوتی بھی تو میں خبر پڑھ کر یہ کیسے طے کر سکتا تھا کہ پھانسی کے تختے اسی عقبی
دیوار کے سائے تلے میرے گھر کے رخ پر نصب کئے جائیں گے اور اخبار میں تو سب ہی
طرح کی خبریں آتی ہیں۔ قتل کی خبریں، اغوا کی خبریں، ہم پھٹنے کی خیریں ۔ مگر اخبار پڑھتے
ہوئے ایک احساس یہ رہتا ہے کہ یہ سب واقعات ہم سے دور کہیں گزر رہے ہیں یہ کہ
آج کی سب سے سنسنی خیز خبر کی جائے واردات مین ہمارے آشیانے کا پچھواڑیہ ہو گا، یہ تو
میں تصور بھی نہیں کر سکتا تھا ۔
بہر حال میں اس سارے قصے پر کچھ ایسا بے مزہ ہوا کہ زبیدہ کے اصرار کے باوجود میں
۵۰
اس طور بنائے کہ ایک دوسرے میں پیوست ، منزل کے اوپر منزل یوں انہوں نے اپنی
دانست میں بے اماں اسمان سے امان حاصل کر لی اور زمین کی بے پناہ وسعتوں سے
پناہ لے لی۔ مگر جب زمین و آسمان سے چھپ کر انہوں نے بہت دن گزار لئے تو پھر انہیں
رفتہ رفتہ تنگ گلیوں اور اونچے مکانوں سے خفقان ہونے لگا۔ کیا مشکل ہے کہ نہ یوں
چین ہے نہ دوں چین ہے ۔ آدمی زمین کی وسعت اور آسمان کی لامحدودیت سے خوفزدہ
ہوتا ہے۔ گلیوں گھروں کی تنگی سے اسے خفقان ہوتا ہے ۔ تو وسعت کے خوف کی منزل
سے گزر کر اب ہم تنگی سے خفقان کی منزل میں ہیں۔ گلیوں سے کھلے علاقوں کی طرف لپک
رہے ہیں اور کشادہ مکان بنانے میں مصروف ہیں ۔ شاید اسی قسم کا کوئی خفقان ہوایا
کرائے کے مکانوں سے جو بے ٹھکانا ہونے کا احساس پیدا ہوگیا تھا، اس سے نجات پانے
کی خواہش، یا محض ماں اور بیوی کا دباؤ ہو، بہر حال وجہ کچھ بھی ہو میں نے مکان بنایا اور
ایسے علاقہ میں بنایا جو کھلا کھلا تھا ۔ مجھے یہاں کشادگی محسوس کر کے خوشی ہو رہی تھی۔ ماں
اور بیوی کو یہ سوچ کر خوشی ہو رہی تھی کہ اپنا مکان کھڑا ہو گیا اور جائداد بن گئی۔ کتنی خوش
تمھیں دونوں کہ بجامہ میں پھولی نہیں سماتی تھیں۔ کس دھوم سے انہوں نے میلاد کا اہتمام ک تی کیا میلاد کا
اور بالو شاہیاں بانٹیں۔ کھانہ دانہ الگ ۔ اس روز خوب دیگ کھنکی اور کئی چہل پہل رہی ۔
بچوں نے تو وہ چیخم دھاڑ مچائی کہ میں تو پناہ مانگ گیا ۔ پتہ نہیں رات کسی وقت تک
جاگ جاگ رہی ۔ میں تو سو گیا تھا۔
-
بو جان آج ہمارے پچھواڑے پھانسیاں لگیں گی۔
اے دلہن ، صبح ہی صبح کیسا منحوس کلمہ منہ سے نکال رہی ہو ؟
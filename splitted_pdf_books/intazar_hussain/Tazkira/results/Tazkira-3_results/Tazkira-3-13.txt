۵۵
ایک دفعہ پھر دروازے کی گھنٹی بجی اور ساتھ میں کسی نے دھر دھر دروازہ پیٹنا شروع
کر دیا۔ میں نے بجا کر دروازہ کھولا ۔ اجنبی کو دیکھا ۔ روکھے پن سے پوچھا یہ فرمائیے ۔
لجاجت سے بولا " اگر آپ تھوڑی مہربانی کریں اور اک ذرا اجازت دیدیں تو
میں آپ کی چھت .....
میں نے بے صبری سے اس کی بات کائی یہ آپ کو پتہ ہونا چاہئیے کہ یہ گھر ہے ۔ یہاں
شریف لوگ رہتے ہیں۔ آپ لوگوں نے اس گھر کو کیا سمجھا ہے ۔
و یکھئے ، آپ برا مان گئے ۔ قصہ یہ ہے کہ میں بہت دور سے آرہا ہوں کہ
بہت دور سے ؟ کہاں سے ؟
فیصل آباد سے "
" اسی کام کے لئے آئے ہیں ؟
"جی ہاں ۔ یہی سوچا تھا کہ ذرا آؤٹنگ ہو جائے گی۔ پھانسیاں بھی دیکھ لیں گے۔
یہاں آکر دیکھا تو یہاں سے وہاں تک آدمی ہی آدمی ہے۔ کہیں قدم ٹکانے کو جگہ نہیں
مل رہی ۔ میں نے سوچا کہ آپ سے اپیل کر دیکھوں کہ آپ اپنی چھت سے مجھے دیکھنے کی
اجازت دے دیں۔ نہیں تو میرا فیصل آباد سے آنا بیکار جائے گا۔ جانے کتنے ضروری کام
چھوڑ کے آیا ہوں۔
رجی نہیں میں نے قطعی جواب دیا اور دروازہ بند کر لیا۔ مگر ابھی دروازہ بند کیا
ہی تھا کہ پھر گھنٹی بج گئی۔ بس پھر تو میرا پارہ بالکل چڑھ گیا۔ بھنا کر دروازہ کھولا جیسے
پھوٹتے ہی آنے والے پر جھپٹ پڑوں گا ۔ مگر سامنے اپنا کامریڈ کھڑا تھا ۔ میں حیران رہ
گیا۔ کامریڈ ، تم بھی ؟؟
ہاں یار ، میں نے سوچا کہ تماشا ہے تو تماشہ ہی سہی
میں نے اسے اندر بلاتے ہوئے اطلاع دی کہ میں نے کسی کو چھت پر چڑھنے نہیں دیا۔
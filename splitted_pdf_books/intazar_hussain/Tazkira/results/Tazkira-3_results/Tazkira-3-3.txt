۴۵
بو جان اس حویلی کی یاد کے ساتھ کرائے کے مکانوں میں کیسے گزارہ کر رہی تھیں،
یہ میں محسوس تو کر سکتا تھا ، مگر میرے لئے اس کے سوا چارہ کیا تھا۔ ویسے بو جان اپنے
دکھ کا ذکر زیادہ نہیں کرتی تھیں۔ بیس جب میں کرائے پر نیا مکان لیتا تب وہ اس مکان
کا جائزہ لیتیں اور حویلی کو یاد کر کے لمبا ٹھنڈا سانس لیتیں اور چپ ہو جاتیں ۔ ہاں کبھی
کبھی سمجھاتیں کہ آدمی کے لئے اپنی چھت اور اپنا کو نہ کتنا ضروری ہوتا ہے ۔ یہ تو میری
شادی کے بعد ہوا کہ انہوں نے بہو کی کمک پا کر مکان بنانے کی ضرورت پر ضرورت
سے زیادہ زور دینا شروع کر دیا اور جب میں نے مکان بنا لیا تو زبیدہ کتنی خوش تھی سے زیادہ ن
اور بو جان کتنی مطمئن تھیں ۔ مگر میں افسردہ تھا۔ اینٹ پتھر کا ایک پہانہ خود میرا کھڑا
کیا ہوا میرے سامنے کھڑا تھا اور مجھے ایک تذبذب نے گھیر رکھا تھا کہ اس کے ساتھ
میری رفاقت کیا صورت اختیار کرے گی۔ موجب میں اس گھر میں داخل ہو رہا تھا
تو تعلقات کے نئے امکانات کے رو برو تھا، ایک نئے رشتے کی دہلیز پر ۔
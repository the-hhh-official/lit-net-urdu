ہی جانے کب سے یہاں رہتا ہے۔ بہت پرانی روح ہے۔ مگر انصاف کی کہنی چاہئیے
اس نے کبھی کسی کو ستا یا نہیں ۔ ہم نے تو کبھی اس کی پھنکار بھی نہیں سنی۔ میں نے ایک
مرتبہ ہو تمہارے خسر سے ذکر کیا تھا۔ انہوں نے کہا کہ وہ ہم سے کچھ نہیں کہتا۔ ہم بھی
اس سے کچھ نہیں کہتے ۔ بس اُسے چھیڑ نامت "
وہاں گھروں میں سانپ کچھ زیادہ ہی نکلتے تھے۔ مسلمان کے گھر میں سانپ نکلتا
تو جعفر کو بلوایا جاتا کہ وہ اس مہارت سے اُسے گھیرتا کہ ہار کر وہ اس کی لائٹی کی زد میں
آنا اور مارا جاتا۔ ہندو کے گھر میں نکلتا تو گھیر کو بلوایا جاتا کہ وہ سانپ کو مارتا نہیں تھا۔
پکڑ لیتا تھا۔ کس کمال سے دم کو چٹکی میں دبا کر ایک جھٹکا دیا کہ اس کی کمر ٹوٹ جاتی،
اور پھر وہ اسی طرح اسے دم سے جنگی میں پکڑے ہاتھ سے ناویہ قائمہ بنائے ہوئے بستی
سے باہر جاتا اور پرانی املی تلے کے اس کنوئیں میں جو زمانہ ہوا خشک ہو چکا تھا اُسے
پھینک آتا ۔
کنوئیں وہاں بہت تھے ۔ مگر سوکھا کنواں تو بس یہی ایک تھا۔ جو ہندوئوں کے
گھروں میں نکلنے والے سانپوں کا بندی خانہ بنا ہوا تھا۔ مگر کیسا بندی خانہ، سانپ
گرنے پر پہلے تو تمہ میں پڑے ہوئے کوڑے کرکٹ کے بیچ گھڑی بھر کے لئے تڑپتا ،
پھر کونوں کھوڑوں میں غائب ہو جاتا ۔ تو سوکھا کنواں تو یہی ایک تھا ۔ باقی سب کنوئیں
شاداب تھے ۔ ہاں ایک اور کنواں تھا۔ دوسرے کنووں سے مختلف ۔ یہ کھاری کنواں
تھا۔ اس کا پانی تو بس نالیوں کو دھونے ہی کے مصرف میں آتا تھا ۔ باقی ٹھنڈے میٹھے
کنوئیں تھے کہ ان کا پانی صراحیوں اور کچے گھروں میں بھرے جانے کے بعد مٹی کی سوندھی
مہک بھی پکڑ لیتا تھا ۔ سب سے ٹھنڈا میٹھا پانی ہماری حویلی کے کنوئیں کا تھا اور
میاں جان رمضان کے دنوں میں ایک اہتمام اور کرتے تھے۔ کیوڑے کی بوتلیں کی بوتلیں
اس میں انڈیل دیتے تھے۔ بس پھر رمضان بھر ہم کیوڑے سے مہکتا پانی پیتے تھے۔
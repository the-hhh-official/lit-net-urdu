۵۹
"اسی شہر میں “
اچھا ؟۔ آگیا واپس ؟ عجیب آدمی ہے ۔ آکر بتایا بھی نہیں ۔
"اب وہ اونچی ہواؤں میں ہے ۔
ہاں۔ خیر میں نے تو اس کے مزاج درست کر دیئے ۔ پہلے تو وہ میرے ہی نہیں
لگنے دے رہا تھا۔ جب میں نے بات کی یہی کہتا کہ یار میں ابھی پھنسا ہوا ہوں ۔ دفتر قائم کرلوں۔
پھر بات ہو گی ۔ میں نے دل میں کہا کہ کامریڈ، یہاں سیدھی انگلیوں سے بھی نہیں نکلے گا۔
تو بس ایک دن میں نے اسے دھر لیا کہ پیارے شیوخ کے بوٹوں کے تسمے باندھ باندھ کے
تو بھی فل بوٹ بن گیا ہے ۔ اس حرام کی کمائی میں سے کچھ زکواۃ وکات نکال دے ۔ لیں
کی سیدھا ہو گیا۔ میں نے اس سے تھوڑا بہت اینٹھ ہی لیا ۔ بھاگتے بھوت کی لنگوٹی
کامریڈ جاری تھا کہ زبیدہ آن پہنچی ۔ آتے ہی اطلاع دی لگ گئی پھانسی ؟
لگ گئی " کا مریڈ اپنی باتیں بھول کر زبیدہ کی طرف متوجہ ہو گیا " تینوں کو ؟
ہاں تینوں کو ۔ ابھی تک لٹکے ہوتے ہیں ۔
اچھا ۔ چلو ٹنا ٹک گیا ۔"
باہر یک دم سے ٹریفک کا شور ہوا ۔ جیسے سینما ٹوٹا ہو ۔ چھت پہ چڑھے ہوئے لوگ
اور دیوار پر لدے ہوئے بچے بھی اتر اتر کے جانے لگے ۔ بوڑھیا بھی پوتے کو اپنی انگلی
پکڑائے واپس ہوتی نظر آئی کہ ہائے بد نصیب جوان جہان دنیا سے گئے اور افسوس کرتی
ہوئی باہر نکل گئی ۔
اچھا " میں چلائے کامریڈ کہ بولتے بولتے چپ ہو گیا تھا ایک دم سے اٹھ کھڑا ہوا ۔
کیوں ؟
بس، کھیل ختم پیسہ ہضم پھر ملیں گے ۔
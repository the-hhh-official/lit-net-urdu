۴۷
اسے دلہن نئے گھر میں آگے اس طرح تو نہیں بیٹھ جایا کسے کہ نہ اللہ کا نام نہ رسول
کا کلمہ۔ ایسے گھر میں فرشتے قدم نہیں رکھتے ۔
پھر بوجان ، مٹھائی منگا کے نیازہ دلائے دیتے ہیں۔
اسے ہے دلہن ، خالی نیا نہ دلا کے بیٹھ جاؤ گی۔ برادری کنبہ والے ملنے جلنے والے
کیا کہیں گے :
پھر ؟
پھر کیا ؟ میلاد کرو کہ بیبیں جمع ہوں ۔ کچھ اللہ رسول کا ذکر ہو، کچھ بچوں بڑوں
کی چہل پہل ہو ۔ ہنسی خوشی کی آواز میں گونجیں ۔ گھر میں اسی طرح خوشی رہتی بستی ہے :
پھر بو جان نے چراغ حویلی کے کب کب کے قصے سنا ڈالے کہ کس موقعہ پر کونسی خوشی
کی تقریب ہوئی تھی اور اس میں کیا ڈھول ڈھم کا ہوا تھا ۔ کتنے دنوں کے بعد بو جان کی
زبان کھلی تھی ورنہ چراغ حویلی سے نکل کر تو انہیں چپ لگ گئی تھی۔ وہاں وہ کتنا چہکتی
بولتی رہتی تھیں۔ یہاں آکر ساری چہک مہک رخصت ہو گئی تھی۔ بس نئے مکان میں
قدم رکھا اور زبان کھل گئی ۔۔۔ شاید اپنے مکان میں بیٹھ کر ان میں حوصلہ پیدا ہو گیا
تھا ۔ گیا ہوا اعتماد بحال ہو گیا ۔ کتنی رات تک چہر کتی رہیں ۔ چراغ حویلی اچانک ان کے تصور
میں جی اٹھی تھی۔
میاں جان سنایا کرتے تھے کہ جب چراغ حویلی بنی تھی تو چاندی کی طشتریوں میں
بالو شاہیں بنٹی تھیں۔ برادری کے ہر جنے کو ایک ایک چاندی کی طشتری میں دو دو
با نوشاہی بھیجی گئی تھی اور بی بی ڈیوڑھی میں نوبت رکھی گئی تھی ۔ چالیس دن تک نوبت
بجی ۔ نوبت بجانے والے کو جامدانی کے انگرکھے کے ساتھ پورا جو ڈرا دیا تھا ۔
بو جان ، چراغ حویلی کب بنی تھی ؟
بیٹے ، یہ تو مجھے پتہ نہیں ۔ میرے تو اس گھر میں آنے سے پہلے کی بات ہے۔ تمہارے
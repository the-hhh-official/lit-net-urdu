۵۳
اس طرف جانے اور دیوار سے جھانکنے پر رضامند نہ ہوا۔ بلکہ زبیدہ نے جیتنا اصرار کیا اتنا
ہی میں اس تجویز سے بیزار ہوتا گیا۔
”اے ہے دیکھ تو لو کہ تمہارے گھر کی دیوار کے اس طرف ہو کیا رہا ہے ۔
و اس بیگم تم ہی دیکھو۔ مجھے دفتر جانے میں پہلے ہی دیر ہو چکی ہے۔ اور میں ناشتہ
کی میز سے اُٹھ ایک بے تعلقی کے ساتھ دفتر جانے کی تیاری کرنے لگا۔
ایسے سنسنی خیز واقعہ سے میری بے تعلقی کی وجہ ایک اور بھی تھی ۔ میں جس محلہ میں رہا
محلہ والوں کی سرگرمیوں اور دلچسپیوں سے میں نے اپنے آپ کو ہمیشہ الگ ہی رکھا۔ گلی محلہ
کے لوگوں کا کیا ہے ، ذرا کوئی بات ہو ان میں ایک گرمی آجاتی ہے۔ خوشگوار واقعہ ہو یا
نا خوشگوار، دونوں صورتوں میں ان کے یہاں ایک زبر دست تجسس پیدا ہو جاتا ہے اور
چہ میگوئیاں ہونے لگتی ہیں ۔ جس محلہ میں بھی رہا میں نے یہی دیکھا اور ہمیشہ یہ طور برتا
کہ کبھی ان کے اس قسم کے ذوق و شوق میں ان کا شریک نہیں بنا۔ جیسے میں ایسی باتوں سے
بہت بالا ہوں۔
دفتر پہنچا تو دیکھ کہ میز میز و ہی ایک موضوع گفتگو ہے ۔ دفتر کا کام کم ہوا پھانسیوں
پر گفتگو زیادہ ہوئی ۔ ہر کلرک ، ہر چپراسی بیتاب نظر آتا تھا کہ کسی طرح دفتر ختم ہوا اور وہ اگر
کر جائے واردات پر پہنچ جائے ۔ ایسے بھی تھے کہ الٹا سیدھا بہانہ کر کے دفتر کے ختم ہونے
سے پہلے ہی کھسک لئے۔ ایسے بھی تھے جن کا خیال تھا کہ دفتر میں آج ہاف ڈے ہونا چاہیے۔
الله
بھائی وہ کس خوشی میں ؟
” پھانسیاں دیکھنے جاتا ہے جی ۔ اگر پھانسیوں کے بعد ہم پہنچے تو پھر وہاں جانے
کا فائدہ کیا ہوگا۔
کن مشکلوں سے لوگوں نے دفتر کا وقت گزارا۔ اور جب دفتر ختم ہوا تو کتنی بہتابی
سے دفتر سے دوڑ لگائی ہے۔ لگتا تھا کہ سارا دفتر اسی طرف ڈھل جائے گا۔
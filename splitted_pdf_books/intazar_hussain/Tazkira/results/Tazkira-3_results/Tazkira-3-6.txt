۴۸
لکڑ دادا کے وقتوں میں کسی وقت بنی تھی جوبلی کی منڈیروں کے کوؤں نے اللہ رکھے پانچ
پشتیں پروان چڑھتے دیکھی تھیں ۔ بیٹے تم پانچویں پشت میں ہو ۔
”بو جان، اس میں کوؤں کی کیا تخصیص ہے ۔
بیٹے کوے کی عمر لمبی ہو دے ہے۔ سو برس میں اس کا ایک پر سفید ہو دے ہے۔
ویسے تو خدا تمہارا بھلا کرے زمین والا بھی جو سانپ والی کو ٹھری میں رہوے تھا سو برس
سے زیادہ کی عمر کا تھا۔
کمال ہے بوجان اتنی عمر
ارے بیٹے اس زمانے میں تو آدمیوں کی عمریں بھی بہت ہوا کرے تھیں ۔ اللہ
بخشے تمہاری پر دادی جو تھیں ، غدر کے قصے تو ایسے سناوے تھیں جیسے کل کی بات ہو ۔
انگریز جرمن کی لڑائی دیکھ کے آنکھیں موندی ہیں ۔ خدا جھوٹ نہ بلوائے پوری صدی دیکھی
تھی اور ماشے اللہ چلتی پھرتی دنیا سے گئیں ۔ آخر وقت تک دانت سلامت تھے ۔ بیس
ایک دفعہ شکایت کی تھی کہ دانت جواب دے رہے ہیں، بھٹے کے دانے مجھ سے چیتے نہیں ۔
بس بو جان اپنی رو میں چراغ حویلی کے اگلے پچھلے قصے سناتی چلی گئیں۔ پہلی رات تو نہیں
باتوں میں کٹ گئی ۔ اچھا خاصا تر ے گا ہو گیا ۔ کہیں پچھلی رات کو سوئے ہیں اور صبح سویرے
اٹھ بیٹھے ۔ کم از کم میری آنکھ تو تیر کے ہی کھل گئی۔ نئے گھر کی صبح بھی نئی نئی لگ رہی تھی اور
آسمان کتنا تازہ نظر آر ہا تھا۔ نکلتا سورج یوں دکھائی دیا جیسے آج ہی پیدا ہوا ہے ۔ میں
نے پورے گھر میں گھوم پھر کر اوپر نیچے چڑھ اُتر کر جائزہ لیا کہ سورج اس گھڑیں کس طرف
سے نکلتا ہے اور پہلی کرن ہماری کونسی منڈیر پر چمکتی ہے ۔ گھر میں یہ دیکھنا بہت ضروری
ہوتا ہے ۔ آخر سورج سے بھی تو تباہ کرنا ہوتا ہے ۔ نئے گھر میں قدم رکھنے کے ساتھ چاند
سورج ستارے آسمان ہوا، بارش ، سب ہی سے نئے سرے سے افہام و تفہیم کرنی ہوتی
ہے۔ دھوپ چھاؤں کا نقشہ سمجھنا ہوتا ہے۔ دیکھنا ہوتا ہے کہ دھوپ کس رنگ سے
اب شام ہونے لگی تھی۔ باہر ٹریفک کا شور دھیما پڑ گیا تھا۔ ادھر چھت پہ بھی اب
کوئی نظر نہیں آرہا تھا۔ دیوار پہ بھی کوئی بچہ دکھائی نہیں دے رہا تھا۔ زبیدہ نے ایک مرتبہ پھر
دیوار کا رخ کیا ۔ بو جان نے ٹوکا دلہن دونوں وقت مل رہے ہیں ۔ اب اس طرف مت
جاؤ
بس بوجان ابھی آئی
اور واقعی زبیدہ جلدی ہی واپس آگئی ۔ واپس آکر اطلاع دی یہ ابھی تک لٹکے
ہوئے ہیں
ہوں۔ میری سمجھ میں نہ آیا کہ میں اس پر اپنے رد عمل کا کیسے اظہار کروں ۔
اب جا کے دیکھ لو۔ اب تو سب لوگ چلے گئے ہیں ۔ ہماری دیوار سے سب کچھ
نظر آتا ہے ۔
اس میں دیکھنے کی کونسی بات ہے میں نے اک ذرا اپنی بے تعلقی ظاہر کرتے ہوئے
کہا اور اندر کمرے میں چلا گیا۔ وہاں دیکھا کہ بو جان جانماز پہ بیٹھی ہیں اور دعا کے لئے
انہوں نے دونوں ہاتھوں سے دوپٹے کا پورا آنچل پھیلا رکھا ہے ۔
نیند تو انہیں رہی تھی ۔ میں نے سوچا لاؤ میاں جان کے کا غذات ہی لگے ہاتھوں
ترتیب دے لیں ۔ اُس روز کے بعد میں نے اس مسودے کو ہاتھ ہی نہیں لگایا تھا ۔
خیرے کر تو بیٹھ گیا اور بہت دیر تک الٹ پلٹ کرتا رہا مگر دماغ اس وقت حاضر نہیں
تھا۔ رکھ دیا کہ کل پرسوں اطمینان کے ساتھ اسے پڑھوں گا۔
کرسی سے اُٹھ کر پلنگ کی طرف بڑھا۔ کہیں بر آمدے سے باہر صحن میں نظر جاپڑی
دیکھا کہ بو جان کھڑی ہیں۔ میں حیران کہ اس وقت صحن میں کھڑی کیا کر رہی ہیں۔ غور سے
دیکھا تو منہ ہی منہ میں کچھ پڑھ رہی تھیں ۔ جب پڑھ چکیں اور اندر آنے لگیں تو میں نے
پوچھا یہ بوجان ، کیا پڑھ رہی تھی ۔
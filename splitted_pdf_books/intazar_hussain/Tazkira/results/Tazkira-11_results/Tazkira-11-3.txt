۲۰۵
پھر یہ ہونے لگا کہ میں نے بینک میں قدم رکھا اور ایک نے دوسرے کو ، دوسرے نے
تیسرے کو اشارہ کیا اور سب کی نظریں مجھ پہ ، جیسے مجھے دیکھ کر محظوظ ہو رہے ہوں ۔
کیا کرتا ، سینہ پر صبر کا پتھر رکھا اور ادھر کا پھیرا لگانا چھوڑ دیا۔ اور یوں بھی تو ہوتا
ہے کہ آدمی ایک دفعہ صبر کرلے تو پھر صبر آتا چلا جاتا ہے اور شوق رفتہ رفتہ ٹھنڈا پڑ جاتا
ہے۔ میرے ساتھ یہی ہوا ۔ کہاں ہر دم دل و دماغ میں بسی رہتی تھی کہاں اب کتنے کتنے
دنوں تک اس کا خیال ہی نہیں آتا تھا۔ خیال آتا بھی تو کسی جذباتی ہیجان کے بغیر ۔
کبھی کبھی بھولی بسری باتوں کے ساتھ اس کا بھی خیال آجاتا ۔ اور میں کتنی بے تعلقی
سے اپنے اس جذباتی طوفان کو یاد کرتا اس احساس کے ساتھ کہ ایک آندھی تھی جو
آئی اور گزر گئی۔
تو ہمیں تو اپنی دانست میں اس کے سحر سے نکل آیا تھا۔ کتنے دنوں سے وہ مجھے
بالکل یاد نہیں آئی تھی۔ لیں اچانک اس کے خیال نے مجھ پہ شبخون مارا ۔ میں اس شام
گھومتا پھرتا آرٹ سنٹر میں جانکلا جہاں تصویروں کی ایک نمائش کا افتتاح ہو رہا تھا۔
میں اس وقت آرٹ گیلری کی بالائی منزل میں تھا۔ تیسرے فلور پر ۔ تصویروں کے سامنے
سے گزرتے گزرتے یوں ہی بے ارادہ میں نے نیچے کے فلور پر نظر ڈالی اور ایک دم
سے ٹھٹھک گیا۔ ارے یہ تو ذکیہ ہے ۔ میں تیزی سے پلٹا اور سیڑھیاں اترنے لگا تینی
تیزی سے میں سیڑھیاں اتر رہا تھا مگر سیڑھیاں تھیں کہ ختم ہونے میں نہیں آ رہی تھیں ۔
زمینہ ایکدم سے کھینچ کر کتنا لمبا ہو گیا تھا۔ مگر میری ٹانگوں میں بھی اس آن بھی بھر گئی تھی
میڑھیاں اتر رہا تھا کہ نہ قند میں بھر رہا تھا۔ ابھی سیڑھیوں پر تھا کہ اچانک ایک اور چہرہ
سامنے آگیا۔ میں ٹھٹھیک کر کھڑا ہو گیا :
شیریں تم ؟"
وہ بھی شاید مجھے دیکھ کر ٹھٹکی تھی۔ مگر فوراً ہی سنجل گئی ۔
۲۰۶
اس میں اتنے تعجب کی کونسی بات ہے ؟"
میرا مطلب ہے کہ کب آئیں ۔ اپنے آنے کی اطلاع کیوں نہیں دی۔ آنے کے
بعد تو اطلاع دی ہوتی"۔
چلو اب اطلاع ہو گئی۔
کہاں ٹھہری ہوئی ہو ؟"
اس نے میرے سوال کا کوئی جواب نہیں دیا۔ دوسری ہی بات کی:
تم تیزی میں کہیں جا رہے تھے۔ میں نے بیچ میں تمہیں روک لیا"۔
میں تو اسے دیکھ کر سب کچھ بھول گیا تھا۔ اس کے یاد دلانے پر یاد آیا :
ہاں ۔ ایک دوست تھے۔ کوئی بات نہیں۔ وہ انتظار کر لیں گے"۔
نہیں۔ ان سے مل لو"۔
اچھا ٹھیک ہے ۔ تم او پر جارہی ہونا۔ تصویر میں دیکھو۔ میں ان سے بات کر کے
ابھی آیا ۔ پھر باتیں ہوں گی۔"
میں عجلت سے نیچے آیا ۔ گراؤنڈ فلور پر اس وقت بہت چہل پہل نہیں تھی کتنی اچھی اچھی
صورتیں امنڈی ہوئی تھیں۔ مگر وہ کہاں گئی گھوم پھر کر دیکھا۔ ہر گوشے میں جا کر تو کہیں
نہیں نظر آتی۔ میں حیران کہ اتنی سی دیر میں وہ کہاں چھو ہوگئی۔
پیک کر کاؤنٹر پر گیا اور گیری کے انچارج سے پوچھا :
معاف کیجیے ۔ یہاں ذکیہ احمد تھیں کدھر چلی گئیں ؟"
ذکیہ احمد ؟ انچارج نے ذہن پر زور ڈالا ۔ معاف کیجیے میں ان سے شناسا نہیں
ویسے کچھ لوگ چائے کی طرف گئے ہیں۔ جن محترمہ کو آپ تلاش کر رہے ہیں شاید
وہ وہاں ہوں"۔
تیزی سے اس گوشے میں گیا جہاں چائے کا اہتمام تھا۔ چائے پیتی خواتین میں سے
۲۲۰
پراپرٹی ڈیلر کچھ سیٹ سا گیا۔ کیوں ہے میں نہیں سمجھ سکا۔
”سلام علیکم :
و علیکم السلام : کامریڈ نے پراپرٹی ڈیلر کے سلام کا جواب بہت روکھے لہجے میں دیا۔
مجھے لگا کہ وہ ایک دوسرے کو جانتے ہیں۔ اس حد تک کہ کسی قدر ایک دوسرے کو سمجھتے
بھی ہیں۔ کامریڈ کی آمد نے پراپرٹی ڈیلر تو سٹپٹایا ہوا تھا ہی ، ادھر میرا بھی حال یہ تھا کہ
جیسے میں چوری کرتے ہوئے پکڑا گیا ہوں۔
کامریڈ ، چائے چلے گی نا ؟
کیوں ، بہت جلدی میں ہو۔ کامریڈ نے مجھے گھور کر دیکھا۔ کیا کہیں جانا ہے ؟
نہیں جانا کہاں ہوتا۔ ٹھیک ہے، ٹھر کے پئیں گے۔
پراپرٹی ڈیلر اکھٹر تو پہلے ہی گیا تھا ، کامریڈ کے ان فقروں سے جو بڑے معنی خیز
لہجہ میں کئے گئے تھے بالکل ہی اکھڑ گیا ۔ فوراً ہی کھڑا ہو گیا :
اچھا جناب مجھے اجازت دیجیے ۔
اچھا پھر کسی وقت آئے ۔ باتیں ہوں گی"۔ میں اسے گیٹ تک چھوڑنے گیا اور
ایک دفعہ پھر اصرار کیا کہ کسی وقت ضرور آئے۔
واپس آکر بیٹھا ہی تھا کہ کامریڈ نے ہلہ بول دیا :
یہ فراڈ یا تمہارے پاس کیا لینے آیا تھا ؟"
تم اسے جانتے ہو ؟
میں اس شہر کے ہر فراڈیے کو پہچانتا ہوں ۔ یہ بتاؤ کہ تمہارا اس کے ساتھ کیا
چکر ہے۔ کیا کوئی نئی جائداد خرید رہے ہو۔ سودا سوچ سمجھ کے کرنا۔
نئی جائداد با تم نئی کی بات کر رہے ہو۔ یہاں پرانی بلائے جان بنی ہوئی ہے ۔ میں
اسے ٹھکانے لگانے کے لیے پھر رہا ہوں ۔
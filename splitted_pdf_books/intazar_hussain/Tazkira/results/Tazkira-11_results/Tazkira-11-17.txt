۲۱۹
واقعی یہ جگہ کمرشیل ایریا میں آگئی ہے ؟
بالکل صاحب ۔ فیصلہ ہو چکا ہے ۔ فائل اس وقت گورنر صاحب کی میز پر ہے ۔
ایک دو دن میں ان کے دستخط ہو جائیں گے۔ پھر دیکھئے یہاں کیسا انقلاب آتا ہے ۔
ہاں بمگر اس علاقے کا سکون ختم ہو جائے گا ۔
یہ تو ہے ۔ یہاں کا سکون تو واقعی غارت ہو جائے گا۔ اتنا شور ہو جائے گا کہ آپ
جیسے نفیس مزاج لوگوں کے لیے تو یہاں سانس لینا مشکل ہو جائے گا۔
پھر تو کسی نہ کسی وقت یہ علاقہ چھوڑنا ہی پڑے گا۔ مگر بڑی مشکل ہے۔ اچھی کٹی
میں تو زمین نایاب ہے ۔
پیسہ پاس ہو تو پھر نا یاب نہیں ہے ۔ گلبرگ میں ابھی بہت گنجائش ہے ۔ لوگ
گلبرگ کی طرف بہت دوڑ رہے ہیں۔ گھر میں کہتا ہوں کہ کینال بینک اس سے بہتر علاقہ
ہے۔ جیٹری کا رحجان تو اسی طرف ہے۔ پھر وہاں زمین کا ریٹ بھی کم ہے ؟۔
اچھا ؟"
بالکل۔ اسی آپ کی لوکلٹی کے درجن مینوں کو تو میں دلوا چکا ہوں۔ بہت سوئی جگہ
ملی ہے۔ اور سستی بھی ہے ۔ ویسے صاحب زمین کی قیمت وہاں بھی بہت تیزی سے بڑھ
رہی ہے۔ ایک مہینے کے اندر اندر ریٹ بائیس ہزار مرلہ سے پچیس ہزار مرلہ تک
پہنچ گیا۔
میں نے اس کا بیان بہت توجہ سے سنا۔ سوچ رہا تھا کہ مطلب کی طرف کیسے آئیں۔
یہ ظاہر بھی کر نا نہیں چاہتا تھا کہ مکان بیچنے کا فیصلہ کر لیا ہے۔ یہ ظاہر کرنا مصلحت کے
خلاف بھی تھا اور پھر آنے والے دنوں سے ساری بیزاری کے باوجود ابھی میں مذبذب
تھا۔ خیر کچھ کہنے لگا تھا کہ کامریڈ آن دھمکا۔ بات منہ ہی میں رہ گئی۔ کامریڈ نے میز پر
چائے کی پیالیوں کے برابر اپنا تھیلا رکھتے ہوئے پراپرٹی ڈیلر کو معنی خیز نظروں سے دیکھا۔
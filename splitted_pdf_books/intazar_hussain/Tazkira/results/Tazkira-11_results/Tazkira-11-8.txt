۲۱۰
دھیرے دھیرے کر کے وہ ایکدوسرے کے کتنے قریب آگئے تھے مگر کتنی تیزی سے
وہ ایک دوسرے سے جدا ہوئے۔ دلوں کے قریب آنے میں کتنا وقت لگتا ہے پر جدائی کتنی
جلدی ہو جاتی ہے۔ بس ایک شک کی لہر آئی اور دلوں میں فرق پیدا کرتی چلی گئی۔
شیریں آجکل تمہاری رابعہ نہیں آرہی؟"
شیریں ایک دم چوکنی ہوگئی۔ اسے غور سے دیکھا: " میری رابعہ ..... کیوں تمہیں
اس کا انتظار تھا؟"
وہ سمٹا گیا۔ " نہیں۔ میں نے تو یونہی پوچھ لیا تھا۔ تمہارے پاس روزانہ جو
آیا کرتی تھی۔"
تو تم اس ٹوہ میں رہا کرتے تھے کہ وہ کب یہاں آتی ہے اور کب جاتی ہے ؟"
اس نے بڑی مشکل سے اپنی صفائی پیش کرنے کے لیے ایک راستہ نکالا: " میں تو
صرف اس لیے پوچھ رہا تھا کہ اس نے مجھ سے شیکسپیر کے نوٹس مانگے تھے۔ میں نے سوچاکہ
تمہاری سہیلی ہے چلو اس کی ہیلپ کیسے دیتے ہیں:"
"ہوں۔ یہ کب کی بات ہے۔ میرے سامنے تو یہ بات ہوئی نہیں تھی۔ میرے پیچھے
ہوئی ہوگی۔ اور کیا باتیں ہوئی تھیں؟" شیریں کا شک اور تقویت پکڑ گیا اور وہ مزید
الجھ گیا۔
وہ ایک بات کہہ کر پکڑا گیا۔ شیریں نے تو باقاعدہ جرح شروع کردی۔ اس جرح میں
اس کا وہی حال ہوا جو عدالتی جرح میں ایک ناتجربہ کار معلوم کا ہوتا ہے۔ شیریں کا شک بڑھتا
چلا گیا، اس کے ساتھ ساتھ پارہ بھی چڑھتا چلا گیا۔ پہلے وہ غصے سے آگ بگولا ہوئی، پھر
سکیاں لے کر رونے لگی۔ بس اسی جوش گریہ میں اس نے ماں کے سامنے یہ مقدمہ
پیش کر دیا :
امی ا یہ اخلاق میری سہیلیوں سے اکیلے میں کیوں باتیں کرتا ہے؟؟"
جو روش ایک دفعہ پکڑ لی اس سے کبھی انحراف نہیں کیا ۔ صبح منہ اندھیرے تاروں
کی چھاؤں میں اٹھنا ، مگر ہلانا، تازہ پانی سے غسل کرنا اور فجر کی نماز پڑھنا ۔ فجر کی نماز
کے بعد ناشتہ کہ شہد باسی روٹی اور عرق ما اللحم سے عبارت تھا۔ پھر مطلب کرنا ۔
جاڑے گرمی برسات و ہی ایک طور حتی کہ کبھی لباس میں بھی فرق نہیں دیکھا گیا ۔
لٹھے کا چوڑی دار پائجامہ ، ململ کا کرتا ، چکن کا انگرکھا کہ گرمیوں میں پہنتے تھے۔ مہارتی
کے جاڑوں میں بھی زیب تن کئے رہتے تھے ۔ مگر کیا صحت تھی کہ بخار جاڑا کیا معنی کبھی
چھینک بھی نہیں آئی ۔ بتیسی آخر وقت تک سلامت رہی اور پتلی آنکھ کی آنکھ بند ہونے
تک روشن رہی۔
ابا جانی نے فکر و پریشانی کو کبھی قریب نہیں پھٹکنے دیا ۔ آخری عمر میں ہیں ایک
ملال دامن گیر ہوگیا تھا کہ ان کے اُٹھ جانے کے بعد خاندانی مسند حکمت پر کون بیٹھے ان
گا ۔ کف افسوس ملتے تھے اور کہتے تھے کہ ہم نے صاحبزادوں کو علی گڑھ بھیج کر کتنی
رکعت کا ثواب کمایا ۔ ایک صاحبزادے دین سے بیگانہ ہو گئے ۔ دوسرے صاحبزاد
نے فرنگی کی چاکری کر لی ۔
ابا جانی ہیں : ایک ملال دل پر دھر کر لے گئے ۔ مگر اس کے باوصف آخری
گھڑیوں میں بہت پر سکون نظر آتے تھے۔ کس سادگی سے پردہ کیا کہ لیٹے لیٹے ایک
ہچکی لی اور آنکھیں موند لیں ۔ انا للہ وانا الیہ راجعون ۔
فرزند اکبر ہونے کی بنا پر اس خاکسار ہی نے ابا جانی کو قبر میں اتارنے کا شرف
حاصل کیا ۔ جب میں قبر میں اُترا تو خدا کو حاضر و ناظر جان کر عرض کرتا ہوں کہ قبر خوشبو
سے مہک رہی تھی اور جب ابا جانی کا جسد مبارک میرے ہاتھوں میں آیا تو وہ پھول
کی مثال ملکا تھا۔ میں حیران کہ یا الہی ابا جانی تو دہرے بدن کے تھے۔ کا بھی بنی ہوئی
تھی اور اس گھڑی اتنے سبک ہیں کہ جیسے آدمی کی لاش نہ ہو پھولوں کی ڈالی ہو ۔
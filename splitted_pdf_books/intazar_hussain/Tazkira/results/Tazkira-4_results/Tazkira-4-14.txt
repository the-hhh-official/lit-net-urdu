44
امام باڑے میں جا کے روضہ خوانی میں شریک ہوتے تھے ۔ اس برس بھی ایسا ہی ہوا ۔
روضہ خوانی ہو رہی تھی کہ اچانک لوگوں کی نظروں نے کیا دیکھا کہ قریب ہی ایک ناگ
بل کھاتا ہے اور زمین پر پن پنچتا ہے ۔ دیکھنے والے دیکھ کر خوفزدہ ہو گئے۔ تمہارے پھوپھیا
صاحب نے دیکھا تو قہر بھری نظروں سے اسے گھورا اور ڈانٹا کہ تو یہاں کیا کر رہا ہے
ڈانٹ پڑتی تھی کہ ناگ غائب پھر جو دیکھا تو ایک لمبا تڑنگا آدمی سر جھکائے ہاتھ
باندھے کھڑا ہے۔ تمہارے پھوپھا صاحب نے ترش روئی سے پوچھا، یہاں کیا لینے آیا
ہے ۔ عاجزی سے بولا ثواب لینے ۔ کہا اپنا حسب نسب بتا ۔ بولا، نہ عصر جن کا پڑپوتا
ہوں۔ ابن زعفر کہلاتا ہوں۔ عشق حسین ورثے میں ملا ہے۔ یہ سن کر تمہارے پھوپھا
صاحب نرم پڑ گئے ۔ بولے ، پھر زہریلے کیوں بنے پھرتے ہو۔ زہر تھو کو ، آدمی ہو
اور ہمارے ساتھ رہو ۔ اے لو وہ تو پیچ پیچ آدمی کی جون میں آگیا اور تمہارے پھوپھا
صاحب کی خدمت میں رہنے لگا۔ پتلی کیچے کی طرح چپکتی تھی ۔ مگر گردش نہیں کرتی تھی۔
تمہارے پھوپھا صاحب نے کسی کام کو کہا۔ فور غائب ۔ دم کے دم میں کام انجام دیا
اور پھر حاضر
پھوپھا صاحب کی یہ سب کرامات اپنی جگہ ۔ مگر آبا جانی کبھی ان کے قائل نہیں
ہوئے وہ پھوپھا صاحب کے عملیات کو خلاف اسلام جانتے تھے اور بدعت میں شمارہ
کرتے تھے۔ مگر اس باعث کہ پھوپھا صاحب رشتہ میں بڑے تھے ان کے سامنے منہ نہیں
کھولتے تھے ۔ اصل میں پھوپھی اماں، ابا جانی سے عمر میں بڑی تھیں اور میاں جانی
انہیں مانند اپنی والدہ کے جانتے تھے کہ ان کی والدہ ماجدہ یعنی راقم الحروف کی دادی
حضرت ان کی کم عمری ہی میں دنیا سے سدھار گئی تھیں۔ پھر پھوپھی اماں ہی نے
انہیں پال پوس کر بڑا کیا اور تربیت دی۔ یہ باعث تھا کہ پھو پھی اماں خاندان میں
سب سے بڑی مانی جاتی تھیں ۔ ان کے ہونٹوں سے نکلا حکم حاکم کی حیثیت رکھتا تھا ۔
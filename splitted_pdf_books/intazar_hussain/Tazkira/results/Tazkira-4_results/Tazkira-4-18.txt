تو اصل میں مہمانان عزیز اور یاران با تمیز کے لئے بچھتا تھا ۔ جہاں اور وضعداریاں تھیں۔
ایک وضعداری یہ بھی تھی ۔ ابا جانی کی وضعداری کا عالم تو یہ تھا کہ کہیں ایک دفعہ پھو بھی
حضرت اور پھوپھا حضور کو ماہ محرم میں ادھر آنا پڑ گیا۔ محض ان کی خاطر با جانی نے ایک
مجلس کا اہتمام کیا۔ اگلا برس جب آیا اور وہ تاریخ قریب آئی تو اپنی وضع کا پاس
کرتے ہوئے پھر مجلس کا اہتمام کیا۔ بس پھر وہ مجلس ہر برس ہونے لگی ۔ اگر چہ خود ابا جانی
گریہ اور ماتم کے قائل نہیں تھے۔ گریہ کا فریضہ ان کی طرف سے اس مجلس میں پنڈت سوم دت
آنجہانی ادا کرتے تھے۔ کس اہتمام کے ساتھ دورو مال لے کر مجلس میں آتے تھے۔ ادھر
مصائب شروع ہوئے ادھر ان کی آنکھوں سے آنسوؤں کی گنگا بہنے لگی۔ جب ایک رومال آنسوں
سے شرابور ہو جاتا تو دوسرا رومال نکالنے۔ مجلس کے ختم پر دونوں رومال آنسوؤں سے تر بتر ہوتے
اپنا پنڈت گنگادت اس بزرگ کی اکلوتی اولاد تھی۔ مجھے یاد ہے کہ بیٹے کو
ان کی ایک ہی نصیحت تھی یہ بیٹے گلہری بن گہری ۔ اس میں تیرا کلیان ہے "
میں اس نصیحت پر بار ہا چکرایا۔ ایک روز خسارت کر کے اس ہمیراں نے
پوچھا کہ "پنڈت چا ، گلہری بننے میں کیا بھید ہے ۔
تب اس بزرگ نے یوں فرمایا ۔ بھتیجے ، یہ تب کی بات ہے جب ہمارے سری رامچندر
جی لنکا میں پہنچنے کے لئے سمندر پر پل باندھ رہے تھے۔ ہنومان جی کی سینا پھر ڈھونے پر
لگی ہوئی تھی ۔ ادھر سے ایک گلہری کا گذر ہوا۔ اسے چنتا ہوئی کہ آج یہاں کیا ہو رہا ہے۔
پوچھ گچھ کی تو پتہ چلا کہ سری رامچندر جی کی آگیا ہے یاں پر پل بن رہا ہے ۔ اس نے سوچا کہ
اس کام میں مجھے بھی بھگوان کی سہائتا کرنی چاہیئے ۔ اس نے یہ کیا کہ منہ میں ایک کنکری
دبائی اور پھر ڈھونے والے بندروں کے ساتھ ساتھ چلی۔ جہاں انہوں نے پتھر ڈالے وہاں
اس نے یہ کنکری ڈال دی ۔ دیر تک وہ یہی کرتی رہی ۔ ہندرا سے دیکھ کے ہنسے ۔ ایک
بندر نے اسے اٹھا کر الگ پھینک دیا۔ کہا کہ پرے ہٹ ، ہمیں کام کرنے دے ۔ گلہری بلایا
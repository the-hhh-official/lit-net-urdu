ہشاش بشاش چلے آرہے ہیں۔ ساتھ میں گدھوں پہ لدی ہوئی مشکیاں ۔ ہر مشکی اشرفیوں سے
لبالب بھری ہوئی ۔ ادھر مشکیاں اتاری گئیں ادھر گدھے غائب ۔ پھر تو بیٹے جنوں کو مساواتی
پڑ گئی ۔ جس کی طبیعت خراب ہوتی اگر نبض دکھاتا ، دوا لیتا اور سونے کی ڈلی نذر کر جاتا
ارے جبھی تو تمہارے پردادا کے گھر میں الغاروں پیسہ تھا ۔ ایسی حویلی بنائی تھی کہ کیا
راجوں مہاراجوں کے محل ہوں گے ۔ محل تو تھا ہی۔ گلستان محل پیچ پیچ گلستان محل تھا ۔ مگر
سب کچھ مندر میں غارت ہو گیا۔ 
عزیزو، غدر میں غارت ہونے کی صورت یہ ہوئی کہ ابا جانی کے تایا حضور مولوی
ستحقاق علی نے کہ اپنے وقت کے صاحب ضمیر عالم دین تھے۔ فرنگیوں کے خلاف جاری
ہونے والے جہاد کے فتوے پر دستخط کر دیئے تھے ۔ جب لڑائی کا پانسہ پلٹا تو شریفوں روشن
ضمیروں کی شامت آئی ۔ بڑے تایا حضور پھانسی پر چڑھ گئے ۔ دادا جانی حکیم گل زباغ
علی خاندان کو سمیٹ رات کے پردے میں اس آفت زدہ شہر سے نکل گئے۔
دادا جانی اہل خاندان سمیت خاک بسر بے گھر بے در پھرتے پھرے ۔ مگر برن کے
علاقہ سے گزرتے گزرتے پکڑے گئے ۔ اس اجارہ قریے نے جواب ہمارا مسکن ہے :
دادا جانی کے قدم پکڑ لئے ۔ بس وہیں ڈیرے ڈال دیئے ۔ آباجانی بیان کیا کرتے تھے
کہ ان دنوں یہ بستی اجائہ ویران تھی ۔ مٹھی بھر اہل ہنود ۔ جہاں تہاں مسلمانوں کے گھر
باقی اشجار بے شمار تھے ۔ مگر ان میں کوئی قرینہ نہیں تھا ۔ نیا جنگل تھا۔ نہ امرئیاں نہ کوئی
پھولتا ہکتا باغ ۔ ایس بھڑ بیری کے بیر فیریوں کے حساب سے سمیٹ لو۔ آم بھی تھے
مگر کا تھا آم ۔ قلمی آم کہ تراش کہ سلیقہ سے کھایا جا سکے نا پید تھا۔ بازار میں گڑ کی بھیلیاں
بہت دکھائی دیتی تھیں ۔ قند و نبات کی شیرینی سے یہ قریہ نا آشنا تھا۔ قند غائب شکر قند
بہت ، سواری کے نام نہ نالکی نہ پالکی نہ ڈولی ۔ پھکڑے چلتے تھے ۔ کبھی کوئی رتھ دکھائی
دے جاتا تو عورتیں گھروں کی ڈیوڑھی پر آکر تعجب سے دیکھتیں کہ رتھ جا رہا ہے۔ ہاتھی
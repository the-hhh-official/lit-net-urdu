اونچی ذات نہ کوئی نیچ ذات
۷۲
ظالم نے مجھے لاجواب کر دیا۔ خیر آمدم بر سر مطلب فقیر یہ عرض کر رہا تھا کہ ایسے
پر آشوب زمانے میں جب چار سو دہریت کی آندھیاں پل رہی تھیں اور نیچریت نے
طوفان بو رکھا تھا اس حقیر فقیر نے اپنے ایمان پر آنچ نہیں آنے دی ۔ یہ سب آبا جانی اور
والدہ ماجدہ کی تربیت کی کرامت ہے اور پھوپھا پیر مغیث الدین کا فیض صحبت ۔
ہمارے پھوپھا صاحب اپنے وقت میں مرجع خاص و عام تھے ۔ درماندوں و دکھیاروں
کے ہمدرد - حاجت مندوں کے حاجت روا ۔ نامراد خدمت با برکت میں آتے
تھے اور بامراد واپس جاتے تھے ۔ ایک روز یہ فقیر خدمت میں حاضر تھا کہ ایک مرد مفلس
آکر ملتجی ہوا کہ گھر میں تین دن سے فاقہ ہے ۔ بچوں کے منہ میں کیک تک نہیں گئی۔
مراد پوری کرو یا زہر دے دو کہ قصہ پاک ہو ۔ پھوپھا صاحب نے تامل کیا ۔ پھر آب
صندل سے ایک نقش لکھ کر دیا اس ہدایت کے ساتھ کہ اسے سرہانے پائے تلے دبا
دیجیو۔ اس نے ایسا ہی کیا۔ اثر سے اس کے روز صبح کو چاندی کا ایک روپیہ ملکہ وکٹوریہ
کی مورت والا تکئے کے نیچے سے برآمد ہوتا و نیز چاندی کی ایک دلی ۔ دنوں میں
دلدر اس کے دور ہو گئے۔
ایک اور واقعہ نقل کرتا ہوں کہ کیونکہ ایک عاشق کو وصال صنم میسر آیا ۔
خدا کو حاضر و ناظر جان کر آنکھوں دیکھی سناتا ہوں۔ ایک دل زدہ اس حال میں
حاضر خدمت ہوا کہ آنکھیں اس کی گنگا جمنا بنی ہوئی تھیں۔ پوچھا ، یہ حال کیا بنایا
ہے ۔ کہا، قسمت نے یہ دن دکھایا ہے ۔
پوچھا ، گھر یہ کیوں کرتا ہے ۔ بولا ، یار عزیز یا د آتا ہے ۔ پوچھا ، کیا چاہتا
ہے ۔ بولا وصال یار ۔ پہلے سمجھایا بجھایا ، عشق کی تباہ کاریوں سے خبر دار کیا
جب دیکھا کہ دل کے ہاتھوں لا چار ہے تو ترس کھا کر کہا کہ لکڑی انار کی درگا ۔
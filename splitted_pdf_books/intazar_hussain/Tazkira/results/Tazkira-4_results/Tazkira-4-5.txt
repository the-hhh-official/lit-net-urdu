५८
آغاز ایسا ہے تو انجام کیسا ہو گا ۔ دور کیوں جاؤ بیتی صدی کے دم آخر کی مثال
سامنے ہے ۔ جب فقیر نے ہوش کی آنکھ کھولی تو صدی دم توڑ رہی تھی اور فتنے دم میں
آ رہے تھے۔ ایک فتنہ دہریت کا ، ایک فتنہ نیچریت کا ۔ پھر آگے چل کر ایک ڈھونگ
دعوی نبوت کا ایک شگوفہ مہدی موعود کا کوئی فتنہ احاطہ پنجاب سے اُٹھا ، کوئی شگوفہ
دیار علی گڑھ سے پھوٹا القصہ دنیا فتنوں سے بھری ہوئی تھی اور اسلام خطرے میں تھا ۔
ابا جانی نے برادر خور د اشتیاق علی اور اس بہیچ مداں کو یہ خیال کر کے علی گڑھ
کالج بھجوا دیا تھا کہ جب فرنگیوں کے راج میں رہنا ہے تو ان کی گٹ پیٹ کو بھی سیکھ
لیا جائے ۔ انہوں نے اپنے طور پر نیکی کی تھی کہ کسی طور اولاد کی دنیا سنبھل جائے ۔ یہ کب
گمان تھا کہ اشتیاق میاں دنیا کے پیچھے دین کی دولت گنوانے پر تل جائیں گے۔ علی گڑھ
جا کمران میاں کے پر نکل آئے ۔ اونچا اڑنے لگے ۔ واپس اس رنگ سے آئے کہ در مرح
نیچر رطب اللسان تھے ۔ اماں جانی ہرنی کا معجزہ بیان کر رہی تھیں کہ وہ میاں بیچ میں
تر سے بولے کہ یہ واقعہ تو خلاف نیچر ہے ۔ اماں جانی نور نظر کا یہ کلام سن کردم بخودرہ
گئیں ۔ خیر انہوں نے تو اپنی طرف سے پردہ ڈالنے کی بہت کوشش کی۔ مگر عشق اور مشک
کی طرح فتنہ کی بات بھی چھپی نہیں رہتی ۔ دیوار کے بھی کان ہوتے ہیں ۔ ہونٹوں نکلی
کو ٹھوں پڑھی ۔ دوسرے دن ہر چھوٹے بڑے کی زبان پر تھا کہ حکیم چراغ علی کا بٹیا
نیچری ہو گیا۔ اماں جانی نے لاچارہ ابا جانی کے گوش گزار کیا کہ لاڈے میاں نیچری ہو گئے
ہیں، برادری میں تھڑی تھڑی ہو رہی ہے ، جو سنتا ہے دانتوں میں انگلی دباتا ہے ۔
ابا جانی نے تامل کیا اور فوراً ہی میاں کو کالج سے اٹھوا لیا ۔ ان میاں نے بہت زاری کی
مگر ابا جانی نے دو ٹوک فرمایا کہ فرزند، تمہیں نیچری بناکر نہیں اپنی عاقبت خراب کرنی منظور
نہیں ہے۔
مگر بڑے خالو نجم الہدی خود امور دین سے بے نیاز تھے ۔ رنگ فرنگ میں غرق
خاندان کے عتاب میں آنے کا گوش گذار کیا۔ میم صاحب نے شوہر نامدار کے کان میں
بات ڈالی ۔ کلکٹر بہادر دام اقبالہ نے اپنے حاکمانہ و فرنگیا نہ اثر و رسوخ کو استعمال میں
لا کر معافی تلافی کروائی۔ ادھر مکہ معظمہ کی طرف بھی عام معافی کا اعلان ہو گیا۔ خلقت کو مکہ کے کلفت و کرم نے
لوٹ لیا ۔ دادا جانی اس نیک نہاد ملکہ کے اخلاق حمیدہ سے اتنے متاثر ہوئے کہ مدرح میں اس جناب کے ایک
قصیدہ رقم کیا اور کلکٹر بہادر کی خدمت یا برکت میں بھجوایا ، اس جانب سے توقع سے
بڑھ کر قدردانی ہوئی اور انعام و اکرام کی بارش ہوئی ۔ حاذق الملک کا خطاب عطا ہوا۔ المختصر
ادباء کے دن ٹل گئے ، عتاب کے بادل چھٹ گئے ۔ ہمارا خاندان سلطنت انگریزیہ کی نظروں
میں سرخرو ہوا ۔ پھر خوش حالی کے دن آگئے ۔ دادا جانی اب اس دیار میں رچ بس گئے
حویلی کی تعمیر کی ۔ جب حویلی بن کر کھڑی ہوئی اور نام اور تاریخ تعمیر کا پتھر لگانے کا وقت
آیا تو ابا جانی کو بلا کر فرمایا کہ فرزند، ہمارا زمانہ جہان آباد تک تھا ۔ اب تمہار ا زمانہ ہے ۔
سنگ تعمیر تمہارے نام کا لگے گا۔ یوں حویلی کا نام چراغ حویلی رکھا گیا ۔
دادا جانی چراغ حویلی کھڑی کر کے خود دھتے چلے گئے ۔ دنیا کے قصوں بکھیڑوں سے
منہ موڑ کر خانہ نشین ہو گئے ۔ جتنے دن بیٹے گلستان محل کو یاد کر کے گریہ کرتے رہے ۔
طب کو بھی سلام کر لیا ۔ علاج معالجہ سے منہ موڑ لیا ۔ ہر دم ہاتھ میں تسبیح ، یاد خداوندی
اب خاندانی مسند پہ ابا جانی حکیم چراغ علی رونق افروز تھے۔ کیا دبدبہ تھا۔ ان کے پیشاب
پر چراغ جلتا تشخیص کی دھوم دور دور تھی ۔ ہاتھ میں کچھ تاثیر تھی کہ خاک کی چٹکی بھی مریض
کو دے دیتے تو ہفتے پندھرواڑے میں بھلا چنگا ہو جاتا۔ ڈاکٹروں نے بہت زور مارا
مگرا با جانی کے مقابلہ میں ڈاکٹری کا چراغ نہیں جلا۔
روایت کی این حاتم نے عبداللہ عمرو بن عاص سے کہ جب سے دنیا عدم سے
وجود میں آئی ہے۔ تب سے آغاز میں ہر صدی کے فتنہ کوئی نہ کوئی ضرور بپا ہوا ہے ۔
اس بیچ بیچ مدان مشتاق علی یہ بولنے کی جسارت کرتا ہے کہ پھر تو بسم اللہ ہی غلط ہوگئی
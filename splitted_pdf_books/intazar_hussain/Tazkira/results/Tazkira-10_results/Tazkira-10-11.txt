۱۹۳
بس یونہی ایک رو میرے اندر اٹھی کہ ممکن ہے کوئی آیا ہی ہو کہ گھنٹی کی آواز تو میرے کان
میں آئی تھی مگر کون تھا وہ ؟ اور اسی آن مجھے اس شخص کا خیال آیا جو شام کے چھٹے میں
میرے پاس سے گزرا تھا ایسے کہ میں اس کی صورت بھی نہیں دیکھ سکا اور جس کا خیال اس
منائی رات میں میرے دل و دماغ پر چھایا رہا ۔ وہ شخص ایک مرتبہ پھر میرے تصور میں
زندہ ہو گیا ۔ تو کیا وہی شخص آیا تھا ؟ مگر اس طرح کیوں آتا ہے؟ آنے کا اچھا وقت چنا ہے
اور کیا خوب طور اپنایا ہے کہ شام کے بھٹے میں آکر دروازے پر دستک دیتا ہے او
کتنی آہستگی سے دستک دیتا ہے کہ میں شک میں پڑ جاتا ہوں کہ کسی نے دستک دی
بھی ہے یا نہیں اور پھر دم کے دم میں اڑ نچھر ہو جاتا ہے۔
اب میں پچھتا رہا تھا کہ فوراً جا کر درواز سے پر دیکھا کیوں نہیں؟ پھر زبیدہ پر غصہ آیا کہ
اس نے بے سوچے سمجھے فوراً ہی میری بات کی تردید کر دی۔ خود پر بھی جھنجھلاہٹ ہوئی کہ
میں نے زبیدہ کی بات کیوں مان لی ۔
ایک بات بتاؤں ۔ آج میں نے فال نکلوائی تھی ۔ زبیدہ نے واپس آکر قریب بیٹھتے
ہوئے کچھ راز دارانہ سے لہجے میں اطلاع دی ۔
دہ کس سلسلہ میں ؟ میں نے چونک کر زبیدہ کو دیکھا۔
آشیانے کے سلسلہ میں ، زبیدہ تھوڑا ہچکچائی۔ پھر بولی : فال میں نکلا ہے کہ یہ
زمین تمہیں راس نہیں آئی ..... بیچ ڈالو۔
کیا ؟ میں کچھ بو کھلا گیا۔
خال میں تو یہی نکلا ہے ۔
یہ بات اتنی اچانک تھی کہ پہلے تو میری سمجھ میں کچھ نہ آیا کہ کیا کہوں ۔ رفتہ رفتہ میں نے
اپنے آپ کو جمع کیا ، کہا : " زبیدہ اسنوں میں تو اس جھنجٹ میں پڑہی نہیں رہا تھا۔ تمہاری ضد
تھی کہ مکان اپنا ہونا چاہیے۔ تمہیں معلوم ہے کہ کن مصیبتوں سے پلاٹ حاصل کیا۔ پھر کیا گیا
194
ہو کا عالم ہو ۔ بس جیسے میں خالی ڈھندا کسی بستی میں چل رہا ہوں ۔ مگر وہ کہاں گیا۔ دور دور
تک نظر دوڑائی ۔ وہ تو کہیں نظر نہیں آرہا تھا۔ وہ کیا ، وہاں تو چڑیا کا بچہ بھی نہیں تھا۔ سڑک سے
ہٹ کر ایک گلی میں مڑ گیا ۔ بس شک ساتھا کہ وہ میری نظروں سے بچنے کی غرض سے کسی گلی میں
مڑا ہے ۔ ایک گلی سے دوسری گلی میں ، دوسری گلی سے تیسری گئی ہیں ۔ ہر کی خالی ہرگلی خاموش۔
میں حیران کہ یہ گلیاں تو میری دکھی بھالی ہیں۔ اتنی اجنبی کیوں نظر آرہی ہیں ، اور اتنی بے آباد
کیوں دکھائی دے رہی ہیں۔
کتنی مرتبہ اپنے ہی قدموں کی چاپ پر چونکا کتنی مرتبہ شک ہوا کہ کوئی دبے پاؤں
میرے پیچھے آرہا ہے۔ گھر کون ؟ میں اس کا پیچھا کر رہا ہوں۔ وہ میرا پیچھا کیوں کرے گا۔
گھر کیا خبر ہے ؟
تھک ہار کر واپس ہو لیا۔ اپنے گیٹ میں قدم رکھا تو سامنے برآمدے میں کوئی بیٹھا نظر
آیا ۔ وہ ؟ وہ یا کوئی اور ۔ بہر حال کوئی اجنبی تھا۔ مجھے دیکھ کر کھڑا ہو گیا۔ علیک سلیک ہوئی۔
فرمائیے
میں نے سنا ہے کہ آپ اپنا مکان بیچنا چاہتے ہیں؟"
جی میں چکر سا گیا ۔
جی بات یہ ہے کہ میں پراپرٹی ڈیلیر ہوں فوراً اس نے اپنی حیثیت کی وضاحت
کی۔ میں نے آج آپ کو دفتر میں بھی فون کیا تھا۔ دو مرتبہ فون کیا اور دونوں مرتبہ آپ نہیں
ملے"
مجھے یاد آیا کہ چپراس نے مجھے بتایا تھا کہ کسی نے آپ کو فون کیا تھا۔ میں نے اس پر
توجہ نہیں دی یہ سوچ کر کہ ہو گا کوئی ؟ اب کون ایسا فون کرنے والا ہے جس کے لیے میں تردد
کروں۔ اچانک ایک خیال بجلی کی طرح میرے ذہین ہیں آیا : اچھا اس سے پہلے بھی آپ
یہاں آئے تھے۔
کسی زبان سے شکر ادا کیا جائے کہ اس ظالم و جاہل مخلوق کی اصلاح کے لئے ایک لاکھ چو بیس ہزار
پیمبر بھیجے۔ عزیز و، پھر بھی کم بھیجے کہ اس دوسنگی مخلوق کا ظلم زیادہ ہے ، جہل بے اندازہ ہے ۔
انہیں ایک لاکھ چوبیس ہزار پیغمبروں میں ہمارے پیارے نبی رحمت اللعالمین خاتم المرسلین
حضرت محمد مصطفے صلی اللہ علیہ و آلہ و سلم ہیں کہ آپ اور آپ کی آل اظہار اور اصحاب کبار
پر بعد درود و صلواۃ کے بندہ ہیچ مقدار مشتاق علی ولد حکیم چراغ علی غایت اس تذکرے کی بیان
کرتا ہے جو یوں ہے کہ ایک شب خواب میں آبا جانی کو دیکھا کہ سامنے دھرے اوراق پریشاں
کو دیکھ کر پریشان ہیں اور افسوس کے ساتھ فرمارہے ہیں کہ بزرگوں نے اپنے اپنے وقت میں حق
ادا کیا ، ہم سے حق ادا نہ ہوا ۔ بس اتنے میں میری آنکھ کھل گئی۔ پہلے پریشان ہوا کہ یہ کیسا خواب
تھا۔ بعد تامل کے اسے حرف تنبیہ جانا۔ خود کو نفرین کی کہ اسے سب دنیا مشاق علی اللہ تعالیٰ تیرے
حال پر رحم کرے۔ تو نے عمر ہو والوب میں، سیرو شکار میں گزار دی۔ ہنوز تو علائق دنیوی میں
مبتلا ہے ۔ ہر چند کہ سر تیرا چاندی ہو چکا ہے اور عمارت تن کی تیرے ہل چکی ہے پر حرص و طمع
تجھے نہیں چھوڑتی ۔ اے غافل اب جبکہ تو گور کنارے آن لگا ہے اور پتہ نہیں کہ پیک اجل کب
پیام لے کر آجائے خواب غفلت سے جاگ اور اپنے فریضہ کو پہچان ۔ جان لے کہ خواب میں آیا جانی
کا آنا اور اوراق پریشان کو دیکھ کر افسوس کرنا تیرے لئے ایک اشارہ ہے ۔
تب میں نے ابا جانی کے بکھرے ورق اکٹھے کئے اور دل پر دھر لیا کہ اس خاندانی تذکرے
میں بعد کے خاندانی حالات اضافہ کر کے دو نیز حالاتِ زمانہ قلمبند کر کے پایہ تکمیل کو پہنچاؤں گا۔
بعد میں اختلاف اس میں اضافے کرتے رہیں گے۔ نیز طے کیا کہ یہ کام مشتابی سے انجام دیا چاہیے
کہ ایک تو عمر کوتاہ ہے ۔ دوسرے زمانہ پر آشوب ہے۔ ستیز بیجا کا نقشہ ہے۔ طرابلس میں
برادران اسلام پر قیامت گزرگئی ۔ ترکی میں خلافت کا تختہ الٹ گیا ۔ امرتسر میں فرنگیوں نے اپنی
دیسی رعایا کو بھون ڈالا ۔ دم کے دم میں جلیا نوالہ باغ مقتل بن گیا - دیار ہند کی خلقت تیرا راه
پر کار اٹھی ۔ گاندھی جی نے ایسی ستیہ گرہ کی کہ نگر نگر میں قیامت اٹھ کھڑی ہوئی ۔ چورا چوری
-
سوبراج گئے ۔ ایک میں تھا کہ آج اس محلہ میں کل اس گلی میں کتنے برسوں تک میں اس
شہر میں گلی گلی رکتا پھرا ۔
بیٹے اخلاق ، یہ تم نے ہمیں کہاں جنگل میں لا پھینکا ہے ۔ نگوڑی یاں پر تو اذان
کی آواز بھی کان میں نہیں پڑتی چپ ہونا اور پھر شروع ہو جانا " ارے میں تو تو پہلے
ہی کہتی تھی کہ کہاں کالے کوسوں جا رہے ہو۔ مگر تیرے باپ نے ایسا کیسے اوپر کیا
کہ میری عقل پہ پتھر پڑ گئے۔ اسے لو وہ تو یاں پر آتے ہی ٹھنڈے ٹھنڈے چلے گئے ہیں
جنگل ویرانے میں چھوڑ گئے ۔ یہ نگوڑی کوئی رہنے کی جگہ ہے ۔ میں نے تو یہاں پہ کبھی
کسی بخت مارے پھیری والے کی بھی آواز نہیں سنی۔ بس سویرے سے شام پڑے تک
کوؤں کی کائیں کائیں سنے جاؤ ۔ ارے میں تو ہاں رہ کے خفقانی ہو جاؤں گی ہے
بو جان اپنی جگہ کچی تھیں ۔ وہ نئی نئی چراغ حویلی سے نکل کر آئی تھیں۔ جہاں
سویرے سے رات گئے تک اندر باہر کیسی چہل پہل رہتی تھی کہ اندر زنانے میں بوجان
کے ہاتھ میں سروٹھہ مستقل چلتا رہتا اور باہر مردانے میں گلوریوں کی تھالی مسلسل
گردش میں رہتی اور یہاں شام ہوئی اور ہو کا عالم ۔ دن میں بھی کو نسا شور ہنگامہ
ہوتا تھا۔ آخر کس تقریب سے ہوتا ۔ اس پاس نہ مکان نہ دکان تھوڑے تھوڑے
فاصلہ سے چند ایک کو ٹھیاں ضرور تھیں مگر دور سے یہی لگتا تھا کہ جیسے ان میں کوئی
رہتا نہیں۔ ان کو ٹھیوں سے پرے ایک بوسیدہ سا پھاٹک نظر آتا تھا۔ جس کے
سامنے گرمیوں کے دنوں میں صبح ہی صبح چار چھ ریڑھے کھڑے نظر آتے اور ان پر
لدی ہوئی برف کی سلیں۔ اصل میں یہ کوئی برف کا کارخانہ تھا۔ تھوڑی ہی دیر میں
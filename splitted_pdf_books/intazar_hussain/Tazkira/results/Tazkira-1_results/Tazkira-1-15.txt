۱۷
اتنی گھل مل کر جیسے برسوں کی شناسائی ہو ۔ تو اس بھلے مانس نے بھی چلتے چلتے علیک سلیک
کی ، تھوڑی دور ساتھ ساتھ چلا اور پھر جانے کسی بہانے بات شروع ہوئی اور ایسی شروع
ہوئی کہ پھر باتیں ہوتی ہی چلی گئیں۔ میں نے بس یوں ہی اس احیائہ سوکھے نشیب کے بارے
میں کچھ تجسس ظاہر کیا ۔ وہ بولا " یہ سیتا کنڈ ہے جی ؛
سیتا کنڈ ؟
آہو جی ایس پاسے سیتا مائی اثنان کیا کرتی تھی ۔
سیتا مائی ؟ آپ کا مطلب سیتاجی سے ہے ۔ سیتا جی ۔ یہاں کہاں سے آگئیں
ایسی تو گل ہے۔ ایس شہر کو تو اسی کے پتر نے بسایا تھا اور جہاں پوتر وہاں
مادر
اس روایت پر مجھے پوری طرح اعتبار تو نہیں آیا ۔ مگر اس سے اس جگہ کے بارے
میں تجسس اور بڑھ گیا ۔ اب میں نے دل ہی دل میں سنجیدگی سے لے کیا کہ اس نواح
کو ذرا تفصیل سے کھوند نا چاہیے ۔ سوچا کہ اتوار کی صبح فرصت کی صبح ہوگی کہ وہ چھٹی کا دن
ہوتا ہے ۔ بس اس روز یہ پروگرام رہے گا۔ مگر اتوار کے آنے سے پہلے ہی ایسی بات
ہوگئی کہ پھر میری توجہ بٹ گئی اور پھر یہاں سے میرا جی اچٹ گیا۔ برکت الہی ملتان
سے اچانک آن دھمکا۔ اب جی میں یہیں رہوں گا۔
اچھا ؟
وہاں جی ۔ ہاں انار کلی میں مجھے ایک متروکہ دکان الاٹ ہو گئی ہے ۔
در اور جو ملتان میں پن چکی آپ کو الاٹ ہوئی تھی اس کا کیا بنے گا۔
وہ بھی چلتی رہے گی۔ وہاں میں اپنا ایک کارندہ چھوڑ آیا ہوں ۔
پلئے اچھا ہے آپ آگئے ۔ اس کو بھی کی حالت بہت خستہ ہو گئی تھی ۔
رو بس جی اس جگہ کا بھی اب کچھ کرنا ہے کہ ارد گرد نظر ڈالتے ہوئے کہنے لگا ۔
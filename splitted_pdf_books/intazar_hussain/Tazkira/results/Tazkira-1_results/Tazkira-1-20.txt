۲۲
کلہاڑے والوں نے مجھے تعجب سے دیکھا ۔ دیکھتے ہی رہے اور میں جب وہاں سے
ہٹ کر کو بھی کے گیٹ کی طرف جا رہا تھا تو برکت الہی کو میں نے دیکھا کہ کلہاڑے والوں
سے کچھ دبی زبان میں کہہ رہا ہے۔ بس مجھے ایک فقرہ سنائی دیا ۔ یہ با لوکچھ نکی ہے۔
ریڑھے آگئے تھے۔ ایک تانگہ بھی آن پہنچا تھا۔ ریڑھے والوں کو ساتھ ملا کر میں نے
جلدی جلدی سامان ریڑھوں پر لادا۔ تا نگہ کی پچھلی نشست پر بو جان کو ان کی پوٹلیوں
اور بچہ کے ساتھ بٹھا دیا۔ چند چیزیں میں نے ہاتھ میں تھا میں ۔ والد صاحب کے کا غذات
کا بستہ بغل میں دایا اور اگلی نشست پر بیٹھ گیا۔
-
تانگہ چلنے لگا تو کلہاڑے والوں نے کتنے غور سے مجھے دیکھا ۔ جب تانگہ کوٹھی کے
گیٹ سے نکل رہا تھا تو دفعتاً کلہاڑا چلنے کی آواز میرے کان میں آئی ۔ کچھ گھیرا کہ ایک
دم سے میں نے مڑ کر دیکھا۔ بد بختوں نے بسم اللہ مولسری سے کی تھی ۔
۱۳
پر ہوا کس اہتمام سے تانگہ جوتا ۔ کیا چم چم کرتا تانگہ تھا اور کیا چم خم اس گھوڑے کے
تھے ۔ بگھی تو پتہ نہیں کسی زمانے سے کھوٹے بگڑی گرد آلود اندر اصطبل میں کھڑی تھی ۔
اب تو اس تانگہ ہی کی بہار تھی کہ جب میاں جان اس میں بیٹھ کر نکلتے تو راہ چلتے لوگ
ٹھٹھک کر کھڑے ہو جاتے اور اپنی اپنی ٹھیک پر بیٹھے ہوئے دکاندار کھڑے ہو کر سلام
کرتے کہ ایک ایک کو پتہ ہوتا کہ خان بہادر صاحب انگریز بہادر سے ملاقات کے لئے
ڈاک بنگلہ جارہے ہیں ۔
باقی دنوں میں وہی ایک طور کہ صبح ہی صبح مردانے میں بیٹھ کر عدالت لگانا ۔
(آنریری مجسٹریٹ جو تھے ، دوپہر ہوتے ہوتے عدالت ختم کر کے دستر خوان پر بیٹھنا ،
اس کے بعد قیلولہ کہ گرمی کے دن ہوئے تو دھوپ ڈھلنے تک خس کی ٹیٹوں سے لیس
کمرے میں لمبی بھالر والے پنکھے تلے آرام کرنا ، شام پڑے پھر کاڈ سے شاداب صحن میں
برآمد ہونا اور گاؤ تکئے کے سہارے تخت پر بیٹھنا کہ ان کے آکر بیٹھتے ہی ملاقاتیوں
جی حضور یوں کا تانتا بندھ جاتا اور رات گئے تک بندھا رہتا ۔ اسی ایک طور پر پوری
زندگی چراغ حویلی میں گزار دی ۔ وہیں پیدا ہوئے ، وہیں سے جنازہ نکلا ۔ اب ہم
پیدا کہاں ہوتے ہیں، مرتے کہاں جاکر ہیں ۔ نال کس کو ٹھری میں گڑتی ہے ، جنازہ
کس ڈیوڑھی سے نکلتا ہے۔ آدمی اب ڈال سے ٹوٹا پتہ ہے کہ ہوا اُسے اُڑائے
اُڑائے پھرتی ہے کہاں سے دوستی ہے کہاں جا کر ڈھیر کرتی ہے۔
میاں جان چراغ حویلی مں بیٹے پتھر کی مثال بھاری تھے۔ میں گلی کا روڑا بن گیا۔
یہاں آکر کتنے مکان بدلے ، کس کس محلہ میں جا کر رہا۔ ایک وہ لوگ تھے جنہوں نے شہر
میں وارد ہوتے ہی بلا تکلف کسی مترو کہ مکان کا تالا توڑا اور جم کر بیٹھ گئے ۔ اپنے پرائے
الاٹمنٹ کا پروانہ لے کر آتے، پولیس کی کمک ساتھ لاتے مگر وہ اپنی جگہ تجھے بیٹھے ہیں
نہ دھمکی دینے والوں سے مرعوب نہ سرکاری نوٹسوں کی پروا۔ بس جس گھر میں براج گئے
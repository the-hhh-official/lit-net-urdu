۱۹
اے بیٹے ، یہ تم پہ کیا سنگ سوار ہوئی ہے ۔ میں تو کہتی ہوں کہ جہاں آکے بیٹھ گئے
ہیں وہاں بیٹھے رہیں۔ کہاں تو چولھا سر پہ اٹھائے اٹھائے پھریں ۔
بوجان نے رفتہ رفتہ اس فضا سے جیسے وہ جنگل ویرانہ بتاتی تھیں۔ سمجھوتہ کر لیا
تھا ۔ مگر میں اکھڑ چکا تھا ۔
نہیں بوجان ، اس گھر میں اب ہم نہیں رہیں گے ۔ یہ برکت انہی بہت
بے برکت آدمی ہے ۔
بیٹے " بو جان نے ٹھنڈا سانس بھرا برکت تو زمانے ہی سے اٹھ گئی۔ خیر ہمیں
اس نحوست مارے سے کیا لینا ہے ۔ ہم اپنے کونے میں سر چھپائے بیٹھے ہیں ؟
بہر حال میں نے گھر کا انتظام کر لیا ہے ۔
اچھا جیسا تمہاری سمجھ میں آئے ۔ میں تو یہ سوچ کے کہہ رہی تھی کہ تمہیں بھی
بے آرامی ہوگی اور میری بھی ضعیفی ہے ۔ مامان کون سمیٹے گا، کون ڈھوٹے گا۔
سب ہو جائے گا ۔ بس آپ صبح اُٹھ کر مجھے بتاتی جائیں ۔ میں سب
کرلوں گا
ارے ہے ذرا تو دم لیا ہوتا ۔ ہر دبر کا کام اچھا نہیں ہوتا ۔
بوجان ، جب یہاں سے اُٹھنا پڑ ہی گیا ہے تو دیر کیوں کی جائے ؟
اے لڑکے تجھ پہ کوئی بھوت سوار ہے کیا ؟
بس مجھ پہ بھوت ہی سوار تھا۔ بو جان کو کیسے سمجھاتا کہ سویرے سویرے آدمی
درخت کاٹنے کے لئے آن پہنچیں گے اور میں اس واردات سے پہلے پہلے یہاں سے
ہوتا ہے ۔ آگے جو ہوا سو ہوا پر اب تو ہم برکات سلطنت انگریزیہ کے مدح خواں ہیں۔ کیوں نہ
ہوں کہ راج میں ان کے شیر بکری ایک گھاٹ پانی پیتے ہیں اور دیار و امصار میں ایسا امن چین
ہے کہ چاہو تو کوچہ و بازار میں چاہو تو جنگل ویرانے میں سونا اچھالتے چلے جاؤ ، مجال ہے کہ کوئی
پوچھ لے کہ تمہارے منہ میں کتنے دانت ہیں اور ہمارے خاندان کا اقبال تو انہیں کے پیشم کرم کا
مرہون منت ہے ۔ اس بے مقدرت کو انہوں نے خان بہادری کے خطاب سے نوازا اور آنزیری
مجسٹریٹی کے عہدہ جلیلہ پر فائز کیا کہ داد خواہ ہونا اس ڈیوڑھی پر حاضری دیتے ہیں اور انصاف
لے کر جاتے ہیں ۔ بدخواہ نہیں بدنام کرتے ہیں کہ وطن عزیز سے غداری کے صلہ میں یہ مراتب ہیں
ملے ہیں ۔ حامد تو ہمارے اقبال کو دیکھ کر آتش حسد میں جلتے ہیں اور باتیں بناتے
ہیں ۔ واقعہ یوں ہے کہ فرنگی حاکموں نے ہمارے خاندان کے جرم بغاوت کو بخش کر ہمارے
دل خرید لئے ۔ یہی تو اس فقیر نے میاں اشتیاق علی سے کہا کہ بر اور عزیز ہمارے
ایک بزرگ نے سراٹھایا تھا تو کتنے دنوں خاندان پر ادبار کی گھٹا چھائی رہی
اور خطا ایک مرتبہ ہی معاف ہوتی ہے ۔ روز روز تو کوئی بھی حاکم جرم سے چشم پوشی
نہیں کرتا ۔ مگر برادر عزیز کے خون میں گرمی کچھ زیادہ ہی تھی ۔ ایک نہ سنی۔ خاندان کی روایات
نمک حلالی کو ٹھو کر ماری اور علی برادران کے پیچھے لگ لئے ۔ مگر مجھے ان کے لگ کر کیا پایا۔ حاکم
وقت کی نظروں سے بھی گرے اور جس مقصد کے لئے یہ طور پکڑا تھا، وہ بھی حاصل نہ ہوا۔ جگ
ہنسائی کے سوا کیا پایا۔ خلافت ہی کا تیا پانچا ہو گیا اور خود اپنوں کے ہاتھوں نمازی مصطفے کمال
پاشا نے اس کا خاتمہ بالخیر کر دیا ۔ جب یہ خبر وحشت اثر یہاں پہنچی تو مت پوچھو کہ اشتیاق میاں
پر کیا عالم گزرا ۔ دھاڑیں مار مار کر روئے ۔ لگتا تھا کہ خدا نخواستہ ہمارے گھر میں کوئی موت ہو
گئی ہے ۔ میں نے سمجھایا کہ برادر عزیز خلافت تو اب جسد بے روح تھی اور گھر میں میت کا
زیادہ دیر رکھنا اچھا نہیں ہوتا ۔ جنازہ نکل گیا ، مناسب ہوا۔
علی برادران خلافت کے قضیے سے فارغ ہوئے تو نجدیوں کے پیچھے لگ لئے ۔ ان بھائیوں
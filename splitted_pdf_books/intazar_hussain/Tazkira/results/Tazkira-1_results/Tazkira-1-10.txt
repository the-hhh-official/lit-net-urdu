۱۲
بعد وہ بجتے ہی کتنے دن۔ باپ کے جیتے جی انہیں یہ فریضہ ادا کرنے کی ضرورت کیوں محسوس
ہوتی ۔ مگر میرے یہاں یہ خواہش کیوں پیدا نہیں ہوئی ۔ میں نے اپنے بڑوں کی آنکھیں
دیکھیں اور ان کی آنکھ بند ہوتے بھی دیکھی۔ میاں جان کا جنازہ اٹھتے دیکھا ۔ پھر والد صاحب
کا سایہ سر سے اٹھتے دیکھا ۔ والد صاحب بس یہاں آتے ہی سدھار گئے۔ جیسے اسی کام
کے لئے انہوں نے ان پر آشوب دنوں میں ہجرت کی زحمت اٹھائی ہو اور جیسے اسی خاطر
اس نئی زمین نے انہیں بلاوا بھیجا ہوا دھر آئے اور اُدھر گئے اور ادھر تو والد گئے ۔
اُدھر چچا جان جنہوں نے علی گڑھ میں ڈیرا کر لیا تھا مہینوں میں چٹ پٹ ہو گئے۔
اب ان بزرگوں کو گزرے ہوئے پورا ایک زمانہ ہو چکا تھا اور اب خود میں بزرگ ہو
چلا تھا یا یوں سمجھئے کہ بزرگوں کی موت نے مجھے بزرگ بنا دیا تھا ۔ مگر اس صورت میں
بھی میرے یہاں خاندان کا تذکرہ لکھنے کی خواہش پیدا نہیں ہوئی ، حالانکہ ہجرت کے
عمل میں اس خاندان کو جیسے دن دیکھنے پڑے تھے ان کی وجہ سے وہ ایک تذکرے کا
مستحق تو تھا۔
اگر اجداد کی وضع کے خلاف میرے یہاں خاندانی حالات قلمبند کرنے کی خواہش
پیدا نہیں ہوئی تو میری سمجھ میں اس کی وجہ یہیں آئی کہ میں ایک اکھڑا کھرا آدمی ہوں ۔
وہ اطمینان جو میاں جان کو میسر تھا وہ مجھے کب میسر آیا ۔ میاں جان کی زندگی میں تو
ایک جھاؤ تھا۔ پتھر اپنی جگہ پر بھاری ہوتا ہے۔ پتھر سے زیادہ میاں جان بھاری تھے
کہ کس اطمینان اور آسودگی کے ساتھ اپنی ٹھیک پر مجھے بیٹھے رہے ۔ شہر سے نکلنا تو
دور کی بات ہے، ڈیوڑھی سے نکلنے کی بھی کم ہی ضرورت محسوس کرتے تھے۔ اس دو
ایسے موقع آتے تھے جب چراغ حویلی سے قدم نکالتے تھے۔ ایک ساون بھادوں کے
دنوں میں جب نوروز منانے کی نیت سے خاندانی نام حجام کے ساتھ باغ میں جا کر
ڈیرا لگاتے ۔ ایک اس وقت جب انگریز کلکٹر دورے پر یہاں آن وارد ہوتا ۔ اس موقعہ
گنگادت مہجور کے جو انہیں کبھی شری مشتاق علی اور کبھی مشتاق علی جی کہ کر مخاطب کیا
کرتے تھے بہر حال یہ مخطوطہ بر آمد ہو کر میرے لئے ایک اچھی خاصی آزمائش بن گیا۔ ایک
تو ورق بے ترتیب تھے اور بہت بوسیدہ ہو گئے تھے۔ پھر میاں جان کا جناتی خط
اُردو بھی ایسی لکھی تھی کہ اس کا لہجہ میرے لئے ذرا اجنبی تھا۔ بہر حال تھوڑا پڑھنے کے
بعد میری اس میں دلچسپی پیدا ہو گئی ۔ سوچا کہ جب یہ ورق ہا تھ پڑ ہی گئے ہیں تو پڑھ کر
دیکھنا تو چاہئیے کہ ان میں لکھا گیا ہے۔ پتہ تو چلے کہ آخر اس خاندان میں ایسی کونسی صفت
تھی کہ ہر نسل میں کوئی بزرگ قلم دوات لے کر بیٹھ جاتا اور یہ واں ہو جاتا۔ کس انہماک کے
ساتھ خاندانی حالات قلمبند کرتا اور پچھلے تذکرے کے ساتھ شامل کر کے اولاد کے لئے ایک
قیمتی اثاثے کے طور پر چھوٹے جاتا ۔ آخر میرے دادا پر دادا مال و متاع چھوڑ کر بھی تو جاتے
تھے ۔ مگر وصیت ناموں میں جتنی تاکید ان پلندوں کے بارے میں ہے اتنی جائداد کے
بارے میں نہیں ہے ۔
مجھے خیال آیا کہ آخر میں بھی انہیں بزرگوں کا خون ہوں ، میرے یہاں خاندان کا تذکرہ
لکھنے کی خواہش کیوں نہیں پائی جاتی۔ میں نے اپنے والد کے یہاں بھی ایسی کوئی خواہش نہیں
دیکھی ۔ انہوں نے بس اسی قدر کیا کہ بزرگوں کے لکھے ہوئے اور اق کو ضائع نہیں ہونے دیا
ویسے انہوں نے اس سلسلہ میں مجھے کوئی ہدایت کوئی تاکید نہیں کی تھی۔ بلکہ میرے سامنے
کبھی ان اوراق کا ذکر بھی نہیں کیا ۔ وہ تو یہ کہتے کہ نئے مکان میں منتقلی کی تیاری میں
سامان کا جائزہ لیتے ہوئے مجھے خیال آگیا کہ والد مرحوم کے کا غذات کو ذرا کرید لیا جائے
کہ جو ضروری ہیں انہیں سنگھوا لیا جائے اور جو فالتو میں انہیں ٹھکانے لگایا جائے ۔ بیس
اس پچھان پھٹک میں یہ مسودہ نکل آیا جس کے ورق الگ الگ تھے اور بہت خستہ و بوسیدہ
تھوڑے دن اور اسی طرح بند پڑے رہتے تو دیمک کی غذا بن جاتے ۔
میرے والد نے اگر تذکرہ نہیں لکھا تو اس کی وجہ تو سمجھ میں آگئی ۔ میاں جان کے
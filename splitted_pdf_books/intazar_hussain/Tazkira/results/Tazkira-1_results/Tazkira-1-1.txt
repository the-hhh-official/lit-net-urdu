باسم سبحانہ کہ سب تعریفیں اسی کے لئے ہیں کہ جس نے ایک لفظ کن کہہ کر یہ کون و
مکان پیدا کئے اور زمین و آسمان بنائے اور کیا خوب بنائے کہ آسمان کے پھیلاؤ میں
ستارے بھر دیے، بچے میں ان کے چاند سورج رکھ دیئے، اور گود زمین کی ندیوں نہروں
تال تلیوں سے بھر دی کہ فیض سے ان کے باغ نیجے پھولے اور کھیت لہلہائے ۔ باغوں کو
رنگ رنگ کے پھلوں سے مالا مال کی کہ انہیں پھلوں میں وہ پھل بھی ہے۔ جسے آم کہتے ہیں
اور جس کی ایک قسم صرف ہمارے حدی باغ میں پائی جاتی تھی کہ جسے ایک دفعہ جو شخص چکھ
لیتا اتہاس کا نہ بھولتا، تاعمر ہونٹ چاٹتا رہتا ۔ میوہ جات مستزاد مثل بادام کشمش اخروٹ
و نیز پستہ جس کی ہوائیوں سے فیرنی کی طشتریوں پر بہار آتی ہے ۔ کھیتوں کا دامن سبزی ترکاری
سے بھر دیا اور گندم موٹھ مڑ جیسی اجناس سے ۔ انہیں کھیتوں کے بیچ ایک ہنستا ہوا کھیت
زعفران کا کھلایا کہ بریانی کی جان ہے، قوشے کی آن ہے۔ تو ایسا عالم ظاہر کیا اور اس
عالم کے ییچے بھانت بھانت کا جانور اور رنگ رنگ کی مخلوق پیدا کی کہ اسی میں انسان
ضعیف البنیان بھی ہے ۔ سبحان تیری قدرت کہ تو نے اسی بودی بنیاد والے جانور کو اشرف المخلوقات
ٹھہرا دیا۔ اس لطیفہ غیبی پر عقل دنگ ہے، زبان گنگ ہے ۔ لطف و کرم اس کے
۲۵۸
چائے پلاتے ہیں۔ اور میں فورا ہی کھڑا ہو گیا۔
” نہیں ملٹن میں نہیں ۔“
انٹرکان میں ؟ “
نہیں کامریڈ ایبٹ روڈ چلتے ہیں۔“
ایبٹ روڈ ؟“ میں نے کامریڈ کو تعجب سے دیکھا۔ کامریڈ میں تمہیں انٹرکون
اور ملٹن میں چائے پلانے پر آمادہ ہوں ۔ تم ایبٹ روڈ کی بات کر رہے ہو۔ وہاں
کون معقول ریستوران ہے؟“
بس ایبٹ روڈ چلنا ہے۔“
اچھا تمہاری مرضی۔ میں تو تمہیں ہائی کلاس چائے پلانے کی سوچ رہا تھا۔“
ایبٹ روڈ کے اس بوسیدہ چائے خانے میں داخل ہوتے ہوئے کامریڈ بولا
یہ جگہ بھی بدل گئی۔“
بدل گئی" میں نے کامریڈ کو تعجب سے دیکھا " کامریڈ کیا کہہ رہے ہو میں
تو بہت شروع میں بس سمجھ لو کہ شہر میں ایک دو دفعہ یہاں آیا تھا۔ جتنا میں
اس وقت تھا اتنا ہی اب ہے کمال ہے اتنے عرصے میں یہاں کچھ بھی تو نہیں بدلا۔
بالکل وہی نقشہ ہے اور یہ کہتے کہتے ایک تعجب نے مجھے آیا ، تب سے اب تک
گفتنا زمانہ گذر چکا ہے مگر یہ جگہ ویسی ہی ہے۔ اتنی ہی میلی، اتنی ہی بوسیدہ۔
وہ نقشه ؟ نہیں یار وہ تو نقشہ ہی اور تھا۔ باہر کھلے میں لڑی کی
ایک لمبی تپائی پڑی رہتی تھی اس کے ساتھ ایک لمبی میز دادا اسی پہنچے پہ آکے بیٹھا کرتے
تھے کتنی رونق ہوا کرتی تھی ان دنوں ، ہر یونین کا بندہ نظر آتا تھا۔ سب دادا کے گرد
جمع رہتے تھے۔ لمبا ٹھنڈا سانس لے کر اب ان میں سے کوئی بندہ نظر نہیں آتا اور
ان سالوں نے وہ تپائی اور میز بھی یاں سے غائب کر دی؟
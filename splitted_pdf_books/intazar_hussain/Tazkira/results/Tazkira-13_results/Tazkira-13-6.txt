۲۴۸
فورا ہی شروع ہوگیا شیری، تمہیں یاد ہے
” بھول گئے کیا معاہدہ ہوا تھا یہ کہ ہم آج ماضی کو نہیں کریدیں گے یادوں کی نان سنس
آج نہیں چلے گی۔“
بڑی مشکل ہے میں تو جتنا بھی ہوں ماضی ہی میں ہوں۔"
حال میں ہونے کی کوشش کرد "
مگر کیسے ؟
یہ کوئی دوسرا تو نہیں بتا سکتا ۔ آدمی کو خود ہی یہ دیکھنا ہوتا ہے کہ وہ یادوں میں
مقید ہو کر نہ رہ جائے جس طرح بھی ہو اسے حال کی ساعتوں میں اپنے آپ کو دریافت
کرنا ہوتا ہے؟“
اس وقت مجھے احساس ہوا کہ شیری کو بزرگ بن کر نصیحت کرنے کی عادت
تھی خاص طور پر مجھے وہ ابھی تک گئی نہیں ہے میں نے بھی سعادتمند بن کر اس کی نصیحت
سنی پھر کہا ٹھیک ہے ماضی کو نہیں کریدتے ماضی کچھ نہیں ہے جو کچھ ہے وہ آج
ہے۔ آج کا یہ لمحہ یہ ساعت جو اس وقت میرے اور تمہارے درمیان گزر رہی ہے
اس بات پہ تھوڑی گڑبڑائی پتہ نہیں“
پتہ ہونا چاہئیے۔ مشکل یہی ہے کہ اصل ساعت کا اس ساعت میں پتہ نہیں چلتا
ہے۔ جب گزر جاتی ہے تب اس کا پتہ چلتا ہے ۔ کامیاب آدمی وہ ہے جو ساعت کو اس
ساعت میں پہچان اور گرفت میں لے لے “
وہ کس طرح ؟
کتنی معصومیت سے شیریں نے پوچھا اور کسی شدت سے میرا جی چاہا کہ اسے خوش
میں بھینچ لوں اور کہوں اس طرح “
عین اس ساعت میں کتنی گذری ساعتیں میرے تصور میں منور ہوگئیں اور
گزرتی ساعت ان کی چکا چو ن میں گم ہوتی چلی گئی۔
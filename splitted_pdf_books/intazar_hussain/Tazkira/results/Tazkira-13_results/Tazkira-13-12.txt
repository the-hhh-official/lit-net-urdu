۲۵۴
ادھر سے کون بول رہا تھا۔ ممکن ہے شیریں نام کی کوئی اور خاتون ہو جس کے بارے میں
وہ بتا رہا ہو ۔ مجھے خود جا کر معلوم کرنا چاہیئے۔ میں فورا ہی تو اٹھ کھڑا ہوا۔
” مجھے ادھر سے صحیح جواب نہیں آرہا ۔ مجھے خود جا کر معلوم کرنا پڑے گا “
” ہاں جا کے معلوم کر لو بھلا شیریں اتنی جلدی کیسے واپس چلی جائے گی اور اگر
ان دنوں جانا ہوتا تو وہ ہم سے ذکر نہ کرتی “
” دفتروں کا عجب عالم ہے کسی کے بارے میں پوچھو کبھی صحیح اطلاع نہیں
ملتی “
بد حواس سیٹھا یا ہوا دفتر پہنچا۔ پوچھ گچھ کی۔ فون پر صحیح بتایا گیا تھا۔ شیریں
نیو یارک جا چکی تھی۔ میں ایسے ہو گیا جیسے بڑا سا پتھر مرنے سے ایک دم سے کشتی ڈول
جائے چلی گئی۔ مگر کیوں ؟ اور اتنی اچانک کہ مل کر بھی نہیں گئی۔ ایمر جنسی ؟ کیا ایمر جنسی
ہو سکتی ہے ؟ سو سو طرف دھیان گیا۔ کتنے امکانات ، کتنے وسوسے دماغ میں
پیدا ہوئے۔ کسی پہ جی ٹھکا نہیں اور ایک دم سے بجلی کی طرح ایک خیال آیا۔ میری تو
کوئی بات گراں نہیں گذری تھوڑی دیر کے لیے میں چکر میں آگیا۔ مگر پھر فورا ہی
اندر سے تردید ہوئی۔ تم اس کے لیے جب اہم تھے تب اہم تھے اب تم اس کے لیے
اتنی اہمیت نہیں رکھتے تھے کہ تمہارا کوئی سلوک کوئی بات اس طرح اس پر اثر کرے
کہ وہ اپنا سارا پروگرام تلپٹ کر کے واپس چلی جائے پھر ؟ تو پھر کیا نیو یارک میں کوئی
ایسا ہے کہ اس کی خاطر مگر اس خیال نے مجھے اتنا وحشت زدہ کیا کہ میں
نے پہنچے میں ہی اس کا گلا گھونٹ دیا۔ نہیں ایسا کوئی چکر اس کے ساتھ نظر نہیں آتا ہو
ہی نہیں سکتا۔
جاتے ہوئے میرے قدموں میں بجلی بھر گئی ہوئی تھی واپس ہوتے ہوئے قدم
سو سو من کے ہو گئے۔ کن مصیبتوں سے اپنا بھاری بوجھ سنبھالے میں وہاں سے
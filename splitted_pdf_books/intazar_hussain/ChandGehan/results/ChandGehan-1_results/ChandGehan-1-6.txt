8
پاکستان کنکشنز
تصور یہ تھا کہ فطرت کے سارے مظاہر نے غریب انسان کے خلاف لام بندی کر رکھی ہے۔ قصبے کے ایک چوتھائی سے زیادہ مکانوں
کے متعلق ان کا خیال یہ تھا کہ وہاں پلید رو میں رہتی ہیں۔ نکڑ شاہ کے احاطہ میں تو سب کچھ انہوں نے اپنی آنکھوں سے دیکھا تھا وہاں
پیر جی نکڑ شاہ کا مزار تھا۔ ایک روز جب وہ وہاں چڑھاوا چڑھانے گئی تھیں تو انہوں نے قبر کے تعویذ میں تازہ تازہ چنبیلی کے پھول
رکھے ہوئے دیکھے۔ بوجی کو تعجب تو اس پر تھا کہ چنبیلی کا موسم نہیں یہ پھول کہاں سے آگئے پھر بقول ان کے ان پھولوں کی خوشبو اتنی تیز
تھی کہ ان کا سارا دماغ خوشبو سے پس گیا۔ پھر ایک جمعرات کی شام کو انہوں نے دیکھا کہ ایک سفید نورانی سایہ ہے جو بلند ہوتا جاتا
ہے۔ لحد کے قریب پہنچ کر وہ غائب ہو گیا۔ ظاہر ہے کہ یہ کوئی پلید روح نہیں ہو سکتی تھی۔ پلید روحیں اتنی سفید نورانی بھلا کہاں ہوتی
ہیں۔ بوجی نے سمجھ لیا کہ ہو نہ ہو یہ خود پیر جی نکڑ شاہ تھے پاک روحوں سے بھلا کون ڈرتا ہے اس کی وجہ پاس ادب سمجھے کہ بوجی پھر اس
طرف کبھی نہیں گئیں ۔ ہاں انہوں نے یہ التزام ضرور برتا کہ ہر جمعرات کی شام کو وہ پانچ پیسے کے پیڑے منگا کر گلشن کے حوالے کرتی
تھیں اور گلشن بڑی دیانتداری سے پیروں کا دونا نکڑ شاہ کے مزار پر رکھ آتی تھی۔ بوجی خود بھی بڑی دیانت دار اور سمجھ دار تھیں ۔ جب
لوگوں میں یہ چرچا ہوا کہ نکڑ شاہ کے مزار پر ہر جمعرات کی شام کو تازہ پیڑے رکھے ملتے ہیں تو انہیں بھول کر بھی یہ خیال نہیں آیا کہ وہ
خود بھی ہر جمعرات کی شام کو پیروں کا دونا وہاں بھجواتی ہیں۔ یہ خیال انہیں آ بھی کیسے سکتا تھا ان پیڑوں کو جنہوں نے چکھا تھا وہ کہتے
تھے کہ ان پیڑوں کا مزہ کچھ بہت ہی عجیب سا ہوتا تھا گویا جنت کا کوئی میوہ کھا رہے ہیں۔ اور کچھ نہ سہی پیر جی نکڑ شاہ کے طفیل لوگوں کو
جنت کے میووں کے مزے کا تو پتہ چل ہی گیا۔
۲۰ء کے بعد کی دراصل بوجی وقت کے بہت بعد پیدا ہوئی تھیں۔ وہ پیدا کسی زمانے میں بھی ہوتیں انہیں مر جانا چاہیے تھا۔ .
حقیقتوں کو انہوں نے کبھی تسلیم ہی نہیں کیا۔ ان کے لیے دنیا کی تاریخ ۵۷ء کے غدر سے شروع ہوتی تھی اور ۱۴ ء کی جنگ پر ختم ہو جاتی
تھی۔ یوں ان کے ذہن میں ۵۷ ء سے پہلے کی تاریخ کا بھی ایک تصور موجود تھا۔ اس میں کچھ پرستان کے قصے شامل تھے کچھ عالم بالا
کی واردات کچھ عرب کے واقعات۔ اور یہ سب کچھل کر تاریخ تو نہیں تاریخ کا ایک ملغوبہ سا بن گیا تھا۔ بہر حال یہ تو ماضی کی تاریخ
تھی۔ حاضر ان کے لیے غدر سے شروع ہو کر پہلی جنگ عظیم پر ختم ہو جاتا تھا اور اس سے آگے بس ایک خلا تھا۔ بازار سے دوپٹوں کی
ململ غائب ہو جانے اور گیہوں کا توڑا پڑ جانے کی وجہ سے انہیں دوسری جنگ کا تو پتہ چل گیا تھا۔ لیکن انہوں نے اسے ایک بڑے
واقعہ کی حیثیت سے کبھی تسلیم نہیں کیا۔ ایک خوفناک قحط کا حال بھی اکثر ان کی زبان سے سنا گیا ہے۔ یہ قحط بھی ۵۷ء اور ۱۴ء کے
درمیان کسی زمانے میں پڑ تھا۔ بنگال کے قحط کا علم تو انہیں ضرور ہو گیا ہو گا۔ لیکن اگر اس نے ان کے تخیل میں ہنگامہ پیدا نہیں کیا تو یہ
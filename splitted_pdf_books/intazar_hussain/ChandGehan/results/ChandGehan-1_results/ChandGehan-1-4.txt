6
پاکستان کنکشنز
میری آنکھ کھل گئی۔ میں نے یو سمجھا کہ پڑوس میں کسی کا بچہ رووے ہے۔ اجی یہ کمبخت جانور تو بڑا منحوس ہو وے ہے۔ جس شہر میں بولا
ہم نے یوہی سنا کہ وہ شہر اوجڑہ
اری چپ رہ گلشن ۔ نابی بی اس گھر میں ایسا لفظ زبان سے مت نکالو ۔ بوجی خود غیر ارادی طور پر ایسے بدشگونی کے الفاظ ضرور
کہہ جاتی تھیں۔ لیکن کسی دوسرے کو انہوں نے بری آواز نکالنے کی کبھی اجازت نہیں دی۔
در اصل بوجی کا ما تھا تو اسی روز جھنکا تھا جب ان کی جوتی پہ جوتی سوار ہوگئی تھی۔ آنکھوں دیکھتے تو مکھی نہیں نگلی جاتی۔ گلشن اس کھلی
ہوئی حقیقت کی تردید بھلا کیسے کر دیتی۔ وہ ان کی تشفی کے لیے صرف اس قدر کہہ سکی ۔ اجی بوجی سفر تو سبوں کے ساتھ لگا ہوا ہے۔ بس
اوپر والے سے یہ دیا کرو۔ کہ وہ جو کرے اچھا کرے ۔ بوجی نے اس تنکے کے سہارے کو غنیمت سمجھا اور چپ ہور ہیں ۔ لیکن جب
انہوں نے آسمان پر دمدار ستارہ دیکھا ان کے پیروں تلے کی زمین نکل گئی۔ یہ بات ان کی اماں جان نے اپنی خالہ بی سے سنی تھی ۔ کہ
جب ۵۷ء میں عذر پڑا تھا تو اس سے ایک مہینہ پہلے آسمان پر روز شام کو دمدار ستارہ دکھائی دیتا تھا اور ۱۴ ء کی جنگ تو خود انہیں بھی اچھی
طرح یاد تھی۔ انہوں نے اس زمانے میں خود اپنی آنکھ سے متواتر سات دن تک آسمان پر دمدار ستارہ دیکھا تھا اور اس کے بعد انگریز
اور جرمن میں وہ خون خچر ہوا کہ خدا کی پناہ۔ البتہ ستارے ٹوٹنے کی روایت صرف عذر سے مخصوص تھی ۔ یہ روایت بھی انہوں نے اپنی
اماں جان ہی سے سنی تھی۔ اب جب انہوں نے ایک رات کو تابڑ توڑ تین ستارے ٹوٹتے دیکھے تو انہیں بے ساختہ یہ روایت یاد آ گئی
اور بولیں ۔ اللہ اپنا رحم کرے تارے بہت ٹوٹ رئے ہیں ۔ گلشن نے جب اس تلمیح کی توضیح طلب کی تو انہوں نے بڑے عالمانہ
انداز میں اس کی تفسیریوں کی تھی کہ جب دنیا میں کوئی بڑا واقعہ ہونے کو ہوتا ہے تو اللہ میاں اپنے فرشتوں سے مشورہ کرتے ہیں شیطان
کنسوئیاں لینے آتا ہے۔ بس اس وقت پہرے والا فرشتہ اس کے پیچھے گرز لے کے دوڑتا ہے۔ یہ ستارہ جب ٹوٹتا ہے تو دراصل یہ گرز
ہوتا ہے جو شیطان کے سر پہ پڑتا ہے۔ یوں کام کاج کے سلسلہ میں جب بوجی گلشن کو الزام دیتی تھیں تو گلشن ضرور ان کی تردید کرتی
تھی۔ اور کبھی کبھی نوکری چھوڑنے کی دھمکی بھی دے ڈالتی تھی۔ لیکن اس قسم کے الہیاتی مسائل میں تو وہ جھٹ ان پر ایمان لے آتی
تھی۔ الو کے بولنے کے سلسلہ میں وہ بوجی پر صرف ایمان ہی نہیں لائی بلکہ کسی نہ کسی طرح اس نے اپنے آپ کو یہ یقین بھی دلا لیا کہ
اس نے خود بھی وہ آواز سنی تھی ۔ یہ الگ بات ہے کہ نیند کے غلبہ کی وجہ سے وہ اس پر دھیان نہیں دے سکی تھی ۔ بہر حال وہ سبطین سے
لاکھ درجہ اچھی تھی جو بوجی کی کوکھ سے نکلا تھا اور اس کے باوجود ان کی کسی بات کا یقین نہیں کرتا تھا اور ان کے اشارے کنائے سمجھنے کی تو
اس میں سے سے اہلیت ہی نہیں تھی۔ بوجی اپنے آباد گھر میں ایسے منحوس جانور کا نام کیسے لے سکتی تھیں۔ وہ زیادہ سے زیادہ یہی کر سکتی
15
پاکستان کنکشنز
کالے خاں ہکا بکا رہ گیا۔ علن پنواڑی بھی ایک مرتبہ تو چونک ہی پڑا لیکن اس میں بے سوچے سمجھے ایمان لانے کی صلاحیت کم تھی
اور پھر یوں بھی انگریزوں سے اسے ہمیشہ سے انس تھا۔ چنانچہ اس نے فورا ہی اپنے آپ کو سنبھال لیا اور رفیا کے اعلان کا بڑے کلمبیت
آمیز انداز میں استقبال کیا۔ چند و خانے سے سن کے آیا ہو گا۔“
چنڈ و خانہ تیری جاداد ہے۔ میں اسے ہاتھ نئیں لگاؤں گا ۔“
تو پھر کسی چڑی مار سے سن کے آیا ہوگا۔ معلن نے بڑے اطمینان سے جواب دیا۔
تھوڑی بہت زمین تو ضرور تیار ہو گئی تھی لیکن رفیا ابھی اپنا آزمودہ داؤں مارنے سے گریز کر رہا تھا۔ چڑی مار کا لفظ سن کے اس
کے تن بدن میں آگ لگ گئی۔ آخر اس نے اپنا داؤں مارہی دیا۔ مرغی کے اخبار کو چڑی مار بتاوے ہے۔ سالے سپو میاں نے خود
اخبار سے پڑھ کر مجھے خبر سنائی ہے۔“
اخبار اور پھر سپو میاں علن غریب بتاشے کی طرح بیٹھ گیا۔ دوہری مار سے تو اچھے اچھے نہیں پہنتے ۔ کالے خاں تو پہلے ہی وار میں
کشتہ ہو چکا تھا۔ البتہ علن کے اعتراضات سے اس کے ایمان میں خلل پڑنے کا اندیشہ پیدا ہو چلا تھا۔ لیکن اخبار اور سپو میاں کا نام
سن کر اس کا تذبذب پھر یقین سے بدل گیا۔
سبطین کی ذات سے کسی اور کو فائدہ پہنچا ہو یانہ پہنچا ہولیکن رفیا کو اس سے فائدہ بہت پہنچا تھا بوجی تو بیٹے کے متعلق ہمیشہ یہی کہتی
تھیں کہ بلی کا گو ہے لیپنا نہ پوتا ، لیکن اسے مبالغہ آرائی سمجھنا چاہیے۔ خدا تعالیٰ نے ایسی چیز کوئی پیدا نہیں کی ہے جس کا کوئی
مصرف نہ ہو۔ یہ سچ ہے کہ سبطین کی علمیت اور سیاسی سوجھ بوجھ اسلامی عوامی انقلابی تحریک کے کام نہ آئی لیکن اس کے بل پر رفیا نے تو
اپنی سیاسی بصیرت کے جھنڈے گاڑ ہی دیئے ملن کی دوکان پر رفیا کے کسی بیان میں جب کبھی بھی کسی رشتہ کا اظہار کیا گیا اس نے وہی
اپنا آزمودہ نسخہ استعمال کیا کہ سپو میاں یوں کہہ رہے تھے ۔ اور اس فقرے کے ساتھ ساتھ سارے اختلافات اور سارے شبہات
ختم ہو جاتے تھے۔ دینوی معاملات میں تو لوگ سبطین کو بوجی کی تقلید میں واقعی بلی کا کو سمجھتے تھے۔ لیکن اس کے علم و فضل اور اس کی
باریک پر سیاسی بار یک بینی کا لوہا فضل حق وکیل سے لے کر علن پنواڑی تک سب ہی مانتے تھے۔ لہذا جب کبھی کسی عالمانہ بحث میں رفیا نے
اپنے سپومیاں کا حوالہ دیا۔ معترضین کی زبان بند ہو جاتی تھی۔ گویا علن کی دوکان پر بیٹھنے والوں نے سبطین کو اچھی خاصی صحیح بخاری
سمجھ رکھا تھا لیکن صحیح بخاری کے متعلق رفتہ رفتہ محققین نے اس شبہ کا اظہار کیا کہ اس میں یاروں نے بہت سے غلط حدیثیں بھی شامل کر
دی ہیں۔ رفیا کے حوالہ کی صحت کا ایک دو مرتبہ نہیں متعدد مرتبہ سوال اٹھا تھا۔ رفیا نے بھی غضب کیا تھا۔ جابے جا وقت بے وقت سپو
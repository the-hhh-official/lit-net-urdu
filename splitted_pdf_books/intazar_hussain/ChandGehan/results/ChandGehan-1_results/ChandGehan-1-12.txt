14
پاکستان کنکشنز
میں بھی جائے اس میں ایک ڈیڑھ مجذوب کسی کونے کھدڑے میں پڑا پڑا یا مل ہی جاتا ہے۔ یہاں فیاض خاں کی مڈ بھیڑ مزمل سے ہو
گئی۔ مزمل میں پیغمبر بنے کی تو نہیں لیکن پیغمبر کی ناک کا بال بننے کی ساری صلاحتیں موجود تھیں ۔ مزمل اپنی صلاحیت کی بنا پر فیاض خاں
کا مرید ہوا تھا۔ فیاض خان کا اس میں کچھ کمال نہ تھا۔ فیاض خاں نے لاہور کی ایک ایک گلی اور ایک ایک کو چہ چھان مارا مگر دوسرا مرید
اسے نہ ملنا تھا اور نہ ملا۔ آخر لاہور کے بارے میں اسے اپنی رائے بدلنی ہی پڑی۔ اسی زمانے میں اس کے والد ملازمت سے پنشن
پا کر اپنے وطن پشاور پہنچ چکے تھے۔ انہوں نے اسے بلاوا بھیجا۔ لیکن اس نے انہیں ٹکا سا جواب لکھ دیا کہ پٹھان قوم جاہل۔ میری
بات نہیں سمجھے گی۔ میں وہاں آ کر کیا کروں گا اس کے بعد اس نے مزمل کو اپنا فلسفہ بنا کر لاہور میں چھوڑا اور بستر بور یا باندھ سرسید کے
محبوب صوبے سے سرسید کے محبوب شہر کا رخ کیا۔ وہاں جا کر اس نے رسل گنج میں تالوں کی دوکان کھول لی۔ لیکن علی گڑھ نے لاہور
کے بھی چونا لگایا۔ یہ تو سر سید جانیں کہ وہ مسلمان قوم کو کیا بنانا چاہتے تھے۔ صاحب جنوں یا اہل خرد ۔ مگر واقعہ یوں ہے کہ علی گڑھ
والے چلتا پرزہ بن گئے تھے۔ انہوں نے فیاض خاں کو پٹھے پہ ہاتھ ہی نہیں رکھنے دیا۔ ذوق جنوں کا ٹوٹا تو لاہور میں بھی تھا لیکن وہاں
بانگی تو ایک مل ہی گیا تھا۔ یہاں بانگی بھی میسر نہ آئی۔ البتہ علی گڑھ والوں نے فیاض خاں کے تالوں کی خوب قدر کی ۔ یہ بھی عجب لطف
رہا کہ ہر جگہ فیاض خان کا ثانوی کا روبار چلا اور اصل مال کی طرف کسی نے توجہ ہی نہیں کی۔ حسن پور والوں نے اس کی تعریفوں کے
ا باندھے اور کہا کہ پٹھان ہو کے ایسی شستہ اور رواں اردو بولتا ہے۔ انہوں نے اس کی تقریروں پر واہ واہ کی لیکن تقریروں کے
موضوع کو گول کر گئے۔ کلکتہ میں کلکٹری خوب چمکی لیکن لیڈری کا رنگ پھیکا رہا۔ مو پلوں نے اس کے اخلاق اور شرافت کے گن گائے
لیکن اس کی تنظیمی صلاحیتوں کا لوہا ماننے سے انکار کر دیا۔ لاہور میں پروفیسری خوب چلی مگر تبلیغ کی دال نہ گلی۔ علی گڑھ والوں نے
تالے ہاتھوں سے خریدے لیکن اسلامی عوامی انقلاب کے مال کو ہاتھ نہ لگایا۔ غرض فیاض خاں کی اردو دانی سے لے کر قفل سازی تک
ہر چیز چل گئی نہ چلی تو اصلاح اور انقلابی تحریک نہ چلی۔
مدرسہ اسلامیہ سے جب نوکری کا پروانہ آیا تو فیاض خاں نے رسل گنج کی تالوں کی دوکان میں اس شان سے تالا ڈالا جس شان
سے کلکٹری کو لات مار کر استعفاداغا تھا۔ یہ سچ ہے کہ سرسید کے اصل وطن کو آزما لینے میں مضائقہ بھی کیا تھا۔
فیاض خاں کے سر میں ایک سودا سمایا ہوا تھا۔ اس کی خاطر وہ بستی بستی گھوما اور شہر شہر کی خاک چھانی۔ حسن پور سے کلکتہ کلکتہ سے
جنوبی ہنڈ جنوبی ہند سے لاہور لاہور سے علی گڑھ علی گڑھ سے دلی فیاض خاں تو واقعی اپنے زمانے کا سید احمد خاں بنے پر تلا ہوا تھا۔
رفیا نے بڑے طمطراق سے اعلان کیا کہ لومیاں دس سالے انگریز کا ٹنڈ پر بندھ گیا۔
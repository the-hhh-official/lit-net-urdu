20
پاکستان کنکشنز
جس میں ایک برہنہ عورت ململ کی ایک دھجی بدن پر لیٹے مور کو دانہ ڈال رہی تھی۔ رہا مولا نا محمد علی مصطفی کمال علامہ اقبال اور قائد اعظم
کی تصویروں کا سوال تو ان کی حیثیت بیک وقت افادی بھی تھی اور جمالیاتی بھی البتہ گاما بھولا اور گونگے کی تصویر میں خالی خولی جلال کی
مظہر تھیں۔
اس دوکان میں گنانے کی اور چیز میں بھی تھیں۔ لیکن گنتی گنانے سے فائدہ ۔ علن تو پانوں سے لے کر گڑ دھانیوں تک ہر سودے کی
چیز کو ثانوی حیثیت دیتا تھا۔ اس دوکان کا اصل مال تو کالے خاں اور رفیا تھے۔ مگر وقت یہ تھی کہ یہ بکاؤ چیزیں نہیں تھیں ۔ بس آؤ دیکھ
جاؤ جس کسی نے بھی یہاں کھڑے ہو کر رفیا سے دلی کا حال اور کالے خاں سے پشاور کی خوبیاں سنیں وہ تاریخ کا ایک نیا شعور اور
جغرافیائی معلومات کا ایک نادر خزانہ لے کر واپس ہوا۔ یہ عجیب بات تھی کہ کالے خاں رفیا اور علن ایک بھی تھے اور الگ الگ بھی تھے
وہ ترقی پسندوں سے اس لحاظ سے بہر صورت مختلف تھے کہ ایک ہی تھیلی کے چٹے پٹے ہونے کے باوجود انہوں نے اپنی شخصیتوں میں
اور اپنے انداز فکر میں اپنی اپنی انفرادیت قائم رکھی تھی۔ رفیا جذب دروں کا قائل تھا۔ ہر بات پوری شدت سے محسوس کر کے کہتا تھا۔
علن کا شمار اہل خرد میں ہونا چاہیے جو ہر بات کو عقل کی کسوٹی پر پرکھتے ہیں۔ ایک محسوسات کا بادشاہ تھا دوسرا معقولات کا حلقہ بگوش تھا
اور وہ تیسرا شخص کالے خاں کی شان جلالی کا مظہر تھا اور ذوق یقین کی دولت سے مالا مال تھا۔ پھر ان کی دلچسپیاں بھی جدا جدا تھیں۔ رفیا
دلی کا دیوانہ تھا۔ کالے خاں پشاور پہ فدا تھا۔ علن انگریز کے نام کا عاشق تھا۔ اس نے انگریز کی آخر دم تک حمایت کی۔ لیکن اگر انگریز
کی عقل ہی گدی کے پیچھے جاگی تھی۔ اور وہ خواہ مخواہ ہندوستان سے دامن جھاڑ کر اٹھ کھڑا ہوا تھا تو علن آخر کیا کر لیتا۔ اس نے اپنی سی
بہت کی اور رقیا کے ان سارے بیانات کی جو وہ انگریزوں کی مخالفت میں دیتا تھا تردید کرتا رہا۔
رفیا نے اخبار اور سپو میاں کا حوالہ دے کر علمن کو وقتی طور پر لاجواب ضرور کر دیا تھا۔ لیکن کالے خاں کی طرح وہ بے دال کا بودم تو
نہ تھا۔ کہ بے سوچ بچار کئے اس کی بات مان لیتا۔ اس روز اس نے دن بھر اس مسئلہ پر غور کیا اور سارے سیاسی حالات کا تفصیل سے
جائزہ لے ڈالا۔ اور آخر معاملہ کی تہہ تک پہنچ ہی گیا۔ شام کو جب چوکڑی جمی تو سب سے پہلی بات جو علن نے کی وہ یہی تھی ۔ یہ وقعی
حیرت کی بات ہے کہ دو پہر بھر اس نے کیسے ضبط کیا تھا۔ رفیا کو مخاطب کر کے بولا ۔ رفیا بے کھل گئی بات ۔“
رفیا کے کان کھڑے ہوئے۔ کالے خاں بھی چونک پڑا۔ کیسی بات ؟
بس کھلی گئی بات ۔ یار جی بھی اڑتی چڑیا کو پہچانتے ہیں۔“
رفیا کے لہجہ میں اک ذرا اگر می پیدا ہوئی ۔ ”ابے بھتنی کے بات تو بتا۔ خوامخواہ دون کی لے رہا اے۔“
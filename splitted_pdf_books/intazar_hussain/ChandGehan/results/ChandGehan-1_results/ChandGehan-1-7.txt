9
پاکستان کنکشنز
قصور واقعہ کا ہوا نہ کہ بوجی کے تخیل کا۔ بنگال کے سلسلہ میں وہ بس ایک ہی اصطلاح سے وقف تھیں ۔ بنگال کا جادو۔ بنگال کے کال
کی اصطلاح نے ان کے تخیل کے لیے مطلق غذا فراہم نہیں کی۔ بوجی کے دماغ میں شاید یہ بات بیٹھ گئی تھی کہ جتنے ہنگامہ خیز واقعے
ہونے تھے وہ ۱۴ء سے پہلے ہو چکے۔ اس کے بعد تو زندگی بس گھسٹ گھسٹ کر اپنے دن پورے کر رہی ہے۔ البتہ مستقبل کے متعلق
انہیں ضرور دھڑ کا لگا رہتا تھا کہ کوئی ہنگامہ خیز واقعہ نہ ہو جائے ۔ شاید اسی لیے وہ اس مطالعہ میں مصروف رہتی تھیں کہیں کوئی ایسی علامت
تو ظاہر نہیں ہوئی ہے جو غدر یا جنگ عظیم سے پہلے ظاہر ہوئی تھی۔ جنگ عظیم سے تو نہیں لیکن غدر سے ضرور چند تلخ یادیں وابستہ تھیں۔
بوجی کے والد واقعی اللہ کے جی تھے اگر انہیں تھوڑی سی بھی عقل ہوتی تو آج ان کی بیٹی کسی ریاست کی رانی ہوتی۔ بوجی نے ہر آنے
جانے والے کو یہ بات بتا ر کھی تھی کہ غدر کے زمانے میں دلی کے مغل بادشاہ نے ان کے بڑے ابا کی خدمات سے خوش ہو کر انہیں ایک
پروانہ لکھ دیا تھا۔ مگر جب دلی میں بھگدڑ مچی تو وہ بھی وہاں سے پیدل چل پڑے۔ پروانہ نیفے میں اڑس کر ایسے بے خبر ہوئے کہ تین
دن بعد انہیں پتہ چلا کہ پروانہ کہیں رستے میں گر پڑا ہے۔ بوجی کو یقین تھا کہ اس پروانے میں مغل بادشاہ نے کوئی بڑی سی ریاست
بڑے ابا کے نام لکھ دی تھی۔
بڑے ابا تو خیر تھے ہی اللہ کے جی مگر سبطین کے ابا جان بھی کچھ کم نہ تھے وہ خسر سے بھی چار جوتے بڑھے ہوئے نکلے۔ مغل
بادشاہ جتنا بڑے ابا پر مہربان تھا اتناہی انگریز ابا جان سے خوش تھا۔ اگر انہیں اولاد کا ذرا بھی خیال ہوتا تو آج الغارں پیسہ ہو تا سبطین
سونے میں ملتا اور بوجی رانی بنی راج کرتیں۔ مگر تو بہ کیجئے ۔ وہ ایمانداری کی ٹر میں مرے جاتے تھے۔ روپیوں کی بوریاں کی بوریاں
لے کر سر حد جاتے تھے اور پٹھانوں میں بانٹتے تھے۔ کبھی ایک پائی کی بے ایمانی نہیں کی ۔ انگریز ان کی وفاداری اور ایمانداری سے
بہت خوش تھا۔ لیکن تھا نرا خشکار تنخواہ نخواہ تو بڑھائی نہیں خالی خطاب دے کر ٹرخا دیا ۔ سبطین کے ابا جان اس میں خوش تھے ۔ مرے تو
سارے خطابات سینے پہ دھر کے لے گئے اور جائداد کے نام بس ایک مکان آٹھ دس دوکانیں، میں تیس بیگھ زمین اور ساٹھ پینسٹھ
ہزار کا بینک کا حساب چھوڑا۔ بوجی نے اس پر بھی خدا کر شکر ادا کیا۔ ایک یتیم اور بیوہ کے لیے روکھی سوکھی روٹیوں کا سہارا تو ہوہی گیا۔
بوجی نے اپنے یتیم بچے سے بڑی امید میں باندھی تھیں لیکن اس نے بڑے ہو کر وہ گل کھلائے کہ ان کے سارے ارمانوں پر اوس
پڑ گئی۔ بڑے بوڑھے اس لیے ہوا کرتے ہیں کہ نوجوان انہیں دیکھ کر عبرت پکڑیں۔ باپ دادا کی غلطیوں سے جو شخص سبق نہ سیکھے اس
سے زیادہ بے وقوف کون۔ لیکن بوجی سچ کہتی تھیں کہ کسی کا ایک بگڑتا ہوگا دو بگڑتے ہوں گے۔ ہمارا آوا کا آوا ہی بگڑا ہوا ہے ۔“
سبطین نے تو وہ مثل سچ کر دکھائی کہ باپ پر پوت پتا پر گھوڑا بہت نہیں تو تھوڑا تھوڑا لیکن سبطین کے باپ اور نانا نے دولت نہ کمائی ہو
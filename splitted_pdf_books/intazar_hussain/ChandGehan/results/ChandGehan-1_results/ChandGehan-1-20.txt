22
پاکستان کنکشنز
اس دوران میں شیر و پلہ دار بھی موقعہ واردات پر آپہنچا تھا۔ چند منٹ تک تو اس نے یہ باتیں سنیں اور پھر اس انداز سے گفتگو میں
کھنڈت ڈالی گویا اسے اس پورے قضیے سے کوئی دلچسپی نہیں ہے۔ بولا ۔ لاؤ خلیفہ ذریوں بیڑی پلاؤ
شیرو نے بیڑی کا بنڈل کھول کر ایک بیڑی نکال کر ہونٹوں میں تھامی اور بولا ۔ انگریز سالا تو جاہی رہا اے۔ پر ایک بات بتائے
دوں ہوں اور اس نے بڑے اطمینان سے اپنی بیڑی جلی ہوئی رسی سے لگا کر سلگانی شروع کر دی۔ رفیا کا اوپر کا سانس اوپر اور نیچے کا
سانس نیچے رہ گیا۔ علسن کو یہ دھڑکا لگا ہوا تھا کہ کہیں کوئی بات انگریز کے خلاف اس کے منہ سے نہ نکل جائے۔ کالے خاں کو سو فیصدی
یقین تھا کہ شیر و جو کہے گا پاکستان کے حق میں کہے گا۔ شیر و جب بیڑی سلگا چکا تو اس نے اطمینان سے ایک زور کا کش لیا اور چہرے پر
سنجیدگی طاری کرتے ہوئے بولا ۔ بڑا خون خرابا ہو گا ۔“
شیرو کے فقرے نے خاطر خواہ اثر کیا۔ سارے چہروں پر سنجیدگی کی فضا طاری ہو گئی ۔ مگر علن اس کا مطلب کچھ اور ہی سمجھا۔
بولا ۔ ہاں جی انگریز کے پاس مشین گن ہے۔ ایک ایک کو بھون ڈالے گا۔“
شیرو بنا کر بولا ۔ سالے انگریز کو گولی مارو۔ میں کہہ دیا اوں ۔ اور یکا یک اس کی آواز میں سرگوشی کا سا انداز پیدا ہو گیا۔ ہندو
نے بڑی تیاریاں کی ہیں ۔
کالے خاں نے بڑے حقارت آمیز انداز میں جواب دیا۔ ”شیر و سالے تیری تو ابھی سے میا مر گئی۔ تیاریاں کر لی ہیں کر لینے
دے اپنے ٹھینگے سے۔ سالوں نے کالے خاں کو نہیں دیکھا ہے ۔“
شیرو خاموش ٹکٹکی باندھے کالے خاں کو دیکھتا رہا۔ پھر بولا ۔ کالے خاں اچھا جانتیں کہتا بڑا خون خرابا ہوگا کالے خاں ۔“
شیرو نے زور سے بیڑی کا کش بھرا اور دوکان سے خاموش آگے بڑھ گیا۔
اس روز سبطین کی بیٹھک میں اتنے لوگ جمع تھے کہ ایک اچھا خاصا سیاسی جلسہ منعقد کیا جاسکتا تھا۔ مجمع کرنے اور باتیں گھوٹنے کا
چ کا سبطین کو انقلاب کے بند ہو جانے کے بعد لگا تھا۔ اس زمانے میں تو اخبار کا اتنا کام تھا کہ سر اٹھانے کی مہلت ہی نہ ملتی تھی۔ پھر یہ
کہ دل کا غبار اخبار کے ذریعہ نکلتا رہتا تھا۔ خیالات کا طوفان امنڈا جی بھاری بھاری ہوا ادار یہ یہ لکھ ڈالاطبیعت ہلکی ہو گئی ۔ اخبار بند
ہو جانے کے بعد طبیعت ہلکی ہونے کا یہ راستہ مسدود ہو گیا۔ لیکن سینے کا طوفان اپنے اخراج کے لیے خود کوئی نہ کوئی رستہ پیدا کر ہی لیتا
ہے۔ قلم نہیں چلتا تو زبان چلتی ہے۔ زبان نہیں چلتی تو دوسرے اعضا حرکت میں آتے ہیں۔ زندگی بہر صورت حرکت ہے انقلاب
بند ہوا۔ اس کے بند ہونے کے ساتھ ساتھ اسلامی انقلابی عوامی تحریک ٹھپ ہوئی۔ اس کے ٹھپ ہونے کے ساتھ ساتھ سبطین کی
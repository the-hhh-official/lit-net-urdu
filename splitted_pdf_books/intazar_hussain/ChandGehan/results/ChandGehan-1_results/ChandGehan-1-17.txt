19
پاکستان کنکشنز
خانی کا چرچا کرنے میں ان کا بڑا ہاتھ تھا۔ علن نے حسب عادت شروع میں اس کی پٹھانی میں شبہ ضرور ظاہر کیا تھا۔ لیکن کالے خاں
نے ایسے وثوق سے پشاور کا ذکر کیا کہ اسے آخر یقین کرنا ہی پڑا۔ کالے خاں نے اسے یقین دلا نیکے لیے یہاں تک کہا تھا کہ فیاض
خاں اسی محلہ کا رہنے والا ہے جس کا وہ رہنے والا تھا۔ وہ روز اسے کالج جاتے ہوئے دیکھا کرتا تھا ( فیاض خاں کی روایت یہ تھی کہ والد
کے ساتھ ساتھ وہ سلسلہ تعلیم شروع ہونے سے پہلے ہی پشاور سے چلا آیا تھا )
کالے خاں کو شہرت علن کی دوکان سے حاصل ہوئی۔ علن کی دوکان کی ساکھ کالے خاں کی وجہ سے قائم ہوئی ۔ اگر کالے خاں
اس دوکان پر آ کر نہ بیٹھا کرتا تو اس کی حیثیت ہی کیا ہوتی ۔ اور اگر کالے خاں وہاں آکر نہ بیٹھا کرتا تو پھر کہاں جا کر بیٹھا کرتا۔ اصل
بات یوں تھی کہ اس پورے کارواں میں مرکزی حیثیت نہ تو کالے خاں کو حاصل تھی اور نہ رفیا کو اور نہ ملن کو۔ یہ حیثیت تو دوکان کو
حاصل تھی ۔ علین یوں تو پنواڑی ہی کی صف میں گنا جاتا تھالیکن اگر کوئی یہ چیلنج کر بیٹھتا کہ لن کی دوکان پنواڑی کی دوکان نہیں ہے تو
اسے جھٹلانا واقعی بہت مشکل ہو جاتا۔ اس دوکان پر پان ضرور بکتے تھے لیکن شیشے کے ان میلے مرتبانوں کو بھی تو نظر انداز نہیں کیا جا
سکتا۔ جن میں سے کسی میں کشمکش کسی میں چھوارے کسی میں چنے کسی میں سوکھی سڑی گڑ دہانیاں اور نہ جانے کس میں کیا کیا بھر رکھا
تھا۔ دراصل ان میں سے زیادہ تر چیزیں روکن کے سلسلہ میں صرف ہوتی تھیں یا پھر ریا اور کالے خاں دو دو چار چار دانے نکال کر
ٹونگتے رہتے تھے۔ لیکن ایسے ناعاقبت اندیش بچے بھی تھے جو وقعی گڑ دہائیاں خرید کر لے جاتے تھے۔ گڑ دہائیوں میں تو خیر مکھیوں کے
فضلے کے سوا اور کوئی خاص عیب نہ ہوتا تھا لیکن ریوڑیوں سے تو بری طرح تمباکو کی بو آتی تھی۔ پھر بھی بعض کاہل اور ست بچے فقیرا
حلوائی کی دوکان تک جانے سے گھبراتے اور علن سے ریوڑیاں خرید کر لے جاتے جو نام کو ریوڑیاں اور اصل میں تمبا کو کو ملا کر ہوتا تھا۔
باوا آدم کے کی پرانی وہرانی ہنڈیوں اور مٹکیوں میں جو دالیں بھری رکھی تھیں۔ وہ خوب بکتی تھیں۔ گاہکوں کو یہ شکایت تو ضرور تھی ۔ کہ
علن کی دالوں میں مٹی ملی ہوئی ہوتی ہے۔ لیکن معاشی مقاطعہ کا خیال وہ کبھی دل میں نہیں لائے ۔ البتہ چلموں میں جو الماری کے
خانوں اور طاقوں میں چنی رکھی تھیں اس کے سوا اور کوئی عیب نہیں پایا گیا کہ گرد زیادہ جم جانے کی وجہ سے ان کی چمک دمک مدھم پڑگئی
تھی۔ پتنگوں کے سلسلہ میں سرے سے اس قسم کا کوئی سوال ہی پیدا نہیں ہوتا تھا۔ پتنگ اڑانے والے بالعموم صرف پتنگ سے غرض
رکھتے ہیں اور نئی پرانی کا سوال نہیں اٹھاتے ۔ علن کی دوکان میں ایسی چیزیں بھی خاصی تعداد میں تھیں جن کا تعلق خرید و فروخت سے
نہیں بلکہ آرائش سے تھا۔ وہ ان گنت بوتلیں جن میں رنگ برنگا پانی بھر رکھا تھا اور جن پہ گرد کا خاصاد بیز غلاف چڑھ چکا تھا۔ ظاہر
ہے کہ زیبائش کی غرض سے چنی گئی تھیں۔ نرگس اور ثریا کی تصویروں کے علاوہ اس تصویر کا مقصد بھی سوائے آرائش کے اور کچھ نہ تھا
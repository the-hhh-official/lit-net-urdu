4
پاکستان کنکشنز
کوئی چیز رینگ رہی تھی۔ اس کا کوئی جسم نہیں تھا۔ کوئی شکل وصورت نہیں تھی۔ بس ایک سیاہ سایہ تھا جو آہستہ آہستہ رینگ رہا تھا۔ لیکن
رفتہ رفتہ اس سائے نے واقعی ایک جسم کی شکل اختیار کر لی ۔ مگر یہ ایک بے شکل جسم تھا۔ اس کی کوئی صورت نہیں تھی ۔ اس میں پیچ وخم نہیں
تھے۔ بس ایک ٹھوس جسم تھا اور یہ جسم سبطین پر جھکا جارہا تھا۔ بوجی نے گھبرا کر ایک ساتھ کروٹ بدلی۔ مگر وہاں کچھ بھی نہیں تھا۔ سبطین
بڑے اطمینان سے سو رہا تھا۔ اس کی اطمینان کی نیند کو دیکھ کر بوجی کی گھبراہٹ اک ذرا کم ہوئی ۔ اجلا سفید بستر پھولوں سے کڑھا ہوا
سفید نرم تکیہ سبطین اطمینان سے سورہا تھا۔ ایک سفید چادر اس نے اوڑھ رکھی تھی۔ اس سفید بستر اور سفید چادر کو دیکھ کر بوجی کا تصور پھر
بے لگام ہو گیا اور سبطین کا چار پائی کی شکل بدلنی شروع ہوگئی۔ لیکن انہوں نے بہت جلد اپنے آپ پر قابو پالیا۔ محض ایک دل دہلانے
والے واہمہ سے بچنے کی خاطر انہوں نے سبطین کی چار پائی سے رخ پھیر کر گلشن کی چار پائی پر نظریں مرکوز کر دیں گلشن کی چار پائی ان
کی پائنتی کی سمت میں بچھی ہوئی تھی۔ عجب تماش کی عورت تھی۔ سوتے جاگتے یکساں غل مچاتی تھی۔ پھر بھی اسے ہمیشہ یہ شکایت رہی
کہ بوجی اس کے حلق کی داروغہ بن گئی ہیں۔ زبان ہلانے نہیں دیتیں۔ اس وقت وہ بڑے زور شور سے خراٹے لے رہی تھی۔ خرخر کی
آواز سے سارا صحن گونج رہا تھا۔ دیکھتے دیکھتے آواز نے یکا یک پلٹا کھایا اور فٹ کی آواز پیدا ہوئی۔ بس یوں معلوم ہوا کہ چلتی گاڑی
میں کسی نے یکا یک بریک لگا دیئے ہیں اور وہ ایک دھچکے کے ساتھ رک کر کھڑی ہو گئی ہے اور جس طرح ریل گاڑی کے رک جانے پر
اسٹیم کی آواز نکلا کرتی ہے۔ کچھ اس قسم کی آواز گلشن کے منہ سے نکل رہی تھی۔ اس کا منہ کھلا ہوا تھا۔ اور سوں سوں کی آواز پیدا ہورہی
تھی۔ بس یوں معلوم ہوتا تھا کہ ہوا تیزی سے منہ میں داخل ہوتی ہے اور کسی وجہ سے پریشان ہو کر تیزی سے نتھنوں کے راستے نکل
آتی ہے۔ لیکن رفتہ رفتہ یہ عبوری کیفیت ختم ہوئی اور خراٹوں کی آواز پھر باقاعدگی سے بلند ہونے لگی۔ البتہ اس مرتبہ آواز میں کچھ
ٹھہراؤ تھا۔ لیکن آثار بتارہے تھے کہ یہ محض ایسا ٹھہراؤ ہے جو ہر عمل کے آغاز میں ہوا کرتا ہے۔ اس کی تان بالعموم اسی نقطہ پر جا کر
ٹوٹے گی جس نقطہ پر پہلے جا کر ٹوٹی تھی۔ اتنے میں گھڑونچی پر کچھ کھٹکا ہوا۔ گھڑے کا ڈھکن زمین پر گرا اور کوئی چیز دھم سے نیچے کو
دی۔ بوجی نے ہڑ بھڑا کر گھڑونچی کی طرف دیکھا۔ ایک بلی بڑے مضمحل سے انداز میں ٹہلتی ہوئی سبطین کی چار پائی کی طرف بڑھ رہی
تھی۔ بوجی اسے زور سے ڈانٹنا چاہتی تھیں لیکن ان کی آواز بھینچ کر رہ گئی۔ ان کی زبان سے ایک دبی سی آواز نکلی بلی اور ملی سٹاک
سے موری میں گھس گئی۔
بوجی پر یہ کیفیت جانے کب تک طاری رہی۔ وہ تو اس وقت چونکیں جب مرغے نے ڈربے کے اندر اپنے پر پھڑ پھڑا کر زور
سے لکڑوں کوں کی آواز بلند کی ۔ مرغے کی اذان نے پورے ڈربے میں زندگی کی ایک لہر دوڑا دی۔ مرغیوں کی کٹ کٹ اور پروں کی
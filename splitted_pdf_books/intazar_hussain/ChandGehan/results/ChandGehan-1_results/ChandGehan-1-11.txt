13
پاکستان کنکشنز
نقیب متوسط طبقہ سے بھی بازی لے گئے۔ چنانچہ انقلاب کو اتنی عمر بھی نصیب نہ ہوئی جتنی انگریزی اخبار کو نصیب ہوئی تھی۔ آخر
پرچے کا ایڈیٹوریل سبطین نے بڑے خضوع و خشوع سے لکھا۔ آنکھوں سے آنسو جاری تھے ہاتھ کانپ رہا تھا اور قلم چل رہا تھا۔
اڈٹیوریل کے دوران میں تو نہیں لیکن اسے پورا کر چکنے کے بعد ضرور سبطین کو یہ خیال آیا کے یہ ایڈیٹوریل مولانا محمد علی کا ایڈیٹوریل
ثابت ہوگا اور انقلاب کے دفتر میں چندہ یوں برسے گا جیسے کبھی ہمدرد کے دفتر میں اس کی بارش ہوئی تھی۔ بارش کا انتظار کیا گیا
لیکن بارش نہیں ہوئی ۔ دفتر میں چندے کا کوئی منی آرڈر موصول نہ ہوا۔ البتہ وی پی کے چند پرچے ضرور واپس آئے۔ اور سبطین نے
اس سوچ میں ایک وقت کا کھانا نہیں کھایا کہ آخر مولانا محمد علی کے زمانے کے مسلمان کیا ہوئے ۔ اس پرچے میں قوم کی بے حسی کا ماتم
کرتے ہوئے اعلان تو یہی کیا گیا تھا۔ کہ یہ آخری پرچہ ہے۔ لیکن واقعہ یوں ہے کہ اس کے بعد دو اشاعتیں اور بھی نکلیں ۔ یہ الگ
بات ہے کہ وہ گن نہیں بلکہ تل کر بکیں ۔
فیاض خان کا طور کچھ اور تھا۔ باپ کی مارا باندھی سے وہ آئی سی ایس کے امتحان میں بیٹھ گیا تھا اور پاس بھی کر لیا تھا وہ یوں بھی
مطمئن تھا۔ اس نے ایک تیر سے دو شکار کرنے کی ٹھان لی تھی۔ اس کا خیال یہ تھا کہ کلکٹری کی تقریب سے مسلمانوں میں بیداری پیدا
کرنے کے مواقع زیادہ میسر ہوں گے۔ پہلے اس کا تقرر لکھنو میں ہوا تھا۔ لیکن اس نے وہاں جانے سے صاف انکار کر دیا۔ دفتری خط
و کتابت میں اس نے کچھ ہی عذر پیش کیا ہو گھر بیٹھ کر اس نے یہی کہا کہ لکھنو جا کے کیا کروں گا۔ جس شہر کے نو جوان مثنوی زہر عشق پڑھ
پڑھ کر زہر کھا لیں اور سے تھیٹر دیکھنے میں مشکیں بیچ ڈالیں اس شہر کے لوگوں سے کسی انقلاب کی توقع نہیں کی جاسکتی۔ اس نے کہہ سن کر
اپنا تقرر کلکتہ میں کر لیا۔ بنگالی مسلمانوں سے اسے بڑی توقعات تھیں لیکن پتہ یہ چلا کہ بنگالی کے مسلمان دہشت پسند مولا نا محمد علی کے
زمانے کے مسلمانوں کے ساتھ ساتھ رخصت ہو گئے ۔ فیاض خاں نے کلکتہ سے اپنا تبادلہ جنوبی ہند میں کرایا۔ سواحل مدراس کے
جنوب کے علاقے میں مو پلوں کا ایک بڑا چھتا آباد تھا۔ فیاض خان کو ان مسلمانوں میں بڑی جان نظر آئی۔ اس نے پورے زور شور
سے تنظیم کا کام شروع کر دیا۔ لیکن مو پلوں میں جتنی جان تھی اس میں تولہ ماشہ کی رتی بھر کا بھی اضافہ نہ ہوا البتہ اس کی کلکٹری کی جان
پر بن آئی۔ فیاض خاں نے دن سے اسعفا داغ دیا اور جنوبی ہند سے بگٹٹ لاہور پہنچا۔ پنجاب سے اسے بڑی امیدیں تھیں ۔ آخر
سرسید نے بھی تو اسی صوبے سے ساری توقعات وابستہ کی تھیں۔ اس نے راستے میں یہ بھی طے کر لیا تھا کہ زندہ دل کا خطاب تو اب
خاصا بوسیدہ ہو چکا ہے۔ اب پنجاب والوں کو کسی اور خطاب سے نوازنا چاہیے۔ لاہور پہنچ کر اپنے زمانے کے اس سرسید نے ایک
سٹرے بے کالج میں پروفیسری کر لی لیکن اصل مقصد تو کچھ اور ہی تھی۔ یہ تو ملاقات کی تقریب نکالی گئی تھی۔ مسلمانوں کی جس بستی
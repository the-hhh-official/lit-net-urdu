11
پاکستان کنکشنز
حجامت کا ٹوٹا پھوٹا سامان، موٹے چھوٹے کپڑے ردی کاغذ کتابوں کا انباران چیزوں کے لیے بھلا کون چوری کی مصیبت مول لیتا۔
سبطین اور فیاض خان دونوں کی فکری زندگی کا آغاز الحاد اور بڑھی ہوئی حجامتوں سے ہوا تھا۔ جب ان کے گھروں پر یہ خبر پہنچی تو گھر
والوں نے سر پیٹ لیا۔ بوجی اس دن کو روتی تھیں۔ جب انہوں نے لونڈے کو کالج بھیجا تھا۔ لیکن کمان سے تیر نکل چکا تھا۔ اب وہ
واپس تو نہیں آسکتا تھا بوجی بہت روئیں دھوئیں آخر صبر کر کے بیٹھ رہیں۔ پہلے تو انہوں نے بیٹے کے عیب پر پردہ ڈالنے کی کوشش کی۔
مگر ایسی بات کہیں چھپی رہتی ہے۔ خیالات کا پتہ لگنے میں تو خیر دیر لگتی ہے مگر بڑھی ہوئی حجامت تو دور سے نظر آتی ہے۔ جس نے بھی
سبطین کے بال بڑھے ہوئے دیکھے انگلی اٹھائی اور آخر کار یہ بھانڈا پھوٹ ہی گیا کہ سبطین اور سبطین کا دوست دونوں مذہب سے پھر
گئے ہیں اور خدا کو نہیں مانتے۔ سبطین اور فیاض پہلے دہر پہ کہلائے پھر فلسفی مشہور ہوئے پھر شاعر سمجھے گئے پھر شرابی کہلائے پھر رنڈی
باز کا خطاب ملا۔ اور آخر میں تان قومی لیڈری پر ٹوٹی۔ یہ تمام منزلیں انہوں نے بڑی باقاعدگی سے اور بہت سرعت سے طے کی تھیں ۔
خدا کے وجود کے مسئلہ کو ایک لایعنی بحث قرار دے کر انہوں نے حیات و کائنات کے مسائل پر غور کرنا شروع کر دیا۔ یہ میدان ایسا
ہے کہ آدمی کا قدم ذرا چوک جائے تو وہ شاعری کی سرحد میں جا پہنچا ہے۔ سبطین اور فیاض خاں اپنی چوک پر مطمئن تھے۔ لیکن
تھوڑے ہی دن میں شاعری چھوڑ چھاڑ نثر پہ آ رہے۔ پھر ایکا ایکی انہیں خیال آیا کہ اہل قلم بننا ایسے کون سے کمال کی بات ہے مستانہ
جوگی اور مست شباب رسالوں کے افسانہ نگار بھی اہل قلم کہلاتے ہیں اور اخباروں کے دفتروں میں جو لوگ خبروں کا لنگڑی زبان میں
ترجمے کرتے ہیں انہوں نے بھی اپنا نام اہل قلم رکھ چھوڑا ہے۔ قلم کو قلمدان میں رکھ کر انہوں نے تماش بینی کا شیوہ اختیار کیا۔ ہر کوٹھے
پر پہنچے اور ہر مجرے میں شریک ہوئے ۔ یکا یک ان پر یہ انکشاف ہوا کے عورت بازی خاصا پیش پا افتادہ مشغلہ ہے۔ باوا آدم کے
وقتوں سے لوگ اس لکیر کے فقیر بنے ہوئے ہیں اور پٹی پٹائی چیز کو پیٹ رہے ہیں۔ وہ پھر کبھی اس بازار میں نہیں دیکھے گئے۔ اس کے
بعد انہوں نے جو مشغلہ اختیار کیا اس کے بارے میں راویوں کے بیانات بہت متضاد ہیں۔ اس لیے مناسب یہ ہوگا کہ ان پر سرے
سے کان ہی نہ دھرا جائے۔ البتہ اتنا طے ہے کہ انہیں بہت جلد یہ احساس ہو گیا تھا کہ جس مشغلہ کو انہوں نے نیا اور انوکھا سمجھا تھا وہ بھی
بہت پٹا پٹا یا رستہ ہے۔ اس مشغلہ سے کھٹا کھا یا تو وہ پھر کتابوں پہ جھک گئے اور اس مرتبہ ان پر یکا یک قومی اصلاح کا بھوت سوار ہوا۔
یہ وہ موڑ تھا جہاں سے ان کے رستے قدرے الگ الگ ہوئے ورنہ اب تک تو وہ قدم سے قدم ملائے اس طرح چل رہے تھے کہ ان
کی چالوں میں فرق کرنا مشکل کیا نا ممکن تھا۔ دونوں عالم فاضل دونوں جنونی لیکن اب دونوں کی حیثیتوں کا فرق واضح ہونے لگا۔
سبطین تو خرد کی گھنیاں سلجھاتا رہ گیا۔ لیکن فیاض خاں نے ترقی کر کے ایک مجذوب کی حیثیت اختیار کر لی۔ تھوڑے دن تک اس نے
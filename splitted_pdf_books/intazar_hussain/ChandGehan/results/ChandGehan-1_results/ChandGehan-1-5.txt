7
پاکستان کنکشنز
تھیں کہ اشاروں کنایوں میں اس کا ذکر کر دیتیں لیکن اگر سبطین کے دماغ میں گوبر بھرا ہو تو اس کا کیا علاج تھا۔ آخر گلشن نے تھوڑی سی
ہمت سے کام لیا اور اس کا نام لینے پر آمادہ ہوگئی۔ لیکن ابھی وہ الف اورل کی آواز میں ہی نکالنے پائی تھی کہ بوجی نے اسے ڈانٹ
دیا۔ ارے بھی کمینی ماری تیری زبان کو لقو امارے چپکی رہ۔ تو بڑی آئی بھرے گھر میں اس کا نام لینے والی ۔ لیکن خیر گلشن کا مقصد تو
پورا ہو ہی گیا یہ الگ بات ہے کہ سبطین نے اس مسئلہ پر سنجیدگی سے غور کرنے کی بجائے الٹا غریب بوجی کو لتاڑ دیا۔ بوجی تم تو بالکل
سٹھیا گئی ہو۔ بالکل دقیا نوسی باتیں کرتی ہو ۔“
بوجی واقعی دقیانوسی باتیں کرتی تھیں مجھے شک آرے ہے کا فقرہ تو گویا ان کی گھٹی میں پڑا تھا۔ ہر بات میں شک ہر کام میں
شک ۔ پتہ کھڑ کا اور ان کے کان کھڑے ہوئے الٹی آنکھ مہکی اور ان کا دل دھڑکا۔ ہچکیاں آنی شروع ہوتیں تھیں تو یقین کر لیتی تھیں کہ
انہیں کوئی یاد کر رہا ہے۔ اگر کہیں زبان کٹ جاتی تو فورا گمان گزرتا کہ کوئی ان کی غیبت کر رہا ہے جانوران کے لیے جانور نہیں بلکہ نیکی
اور بدی کے نمائندے تھے۔ کسی سے نیک شگن لیتی تھیں کسی کو بدفال سمجھتی تھیں اور کسی کو نجاست کی پوٹ تصور کرتی تھیں ۔ مرغیاں تو
خیر انہوں نے انڈوں کے شوق میں پال رکھی تھیں۔ لیکن کبوتر پالنے کا مقصد اس کے سوا اور کچھ نہ تھا کہ گھر میں فرشتوں اور نیک روحوں
کی آمد ورفت رہے۔ سبطین نے جب کتا پالنے کی نیت باندھی تھی تو اس کی اجازت انہوں نے صرف اس بنا پر نہیں دی کہ جس گھر میں
کتا رہتا ہے وہاں فرشتے قدم نہیں رکھتے ۔ اس بات کا وہ خاص طور پر اہتمام رکھتی تھیں کہ جمعرات کی شام کو کالی بلی یا کالے کتے پر ان
کی نظر نہ پڑے۔ صبح کے سلسلہ میں یہ اہتمام بندر کے لیے کیا گیا تھا۔ بوجی کا تجربہ یہی بتاتا تھا کہ جب کبھی صبح آنکھ کھلتے ہی بندر نظر آ
گیا۔ سارا دن پریشانی میں گزرا۔ سانپ کو زمین کا اور شیر کو جنگل کا بادشاہ بجھتی تھیں۔ سانپ کے لیے انہوں نے ایک آیت یا درکھی تھی
جس کے اثر سے سانپ اپنی جگہ پر جما کا جمارہ جاتا تھا اور جنگل کے بادشاہ کا علاج تو خیر سلمان فارسی نے بتا ہی رکھا تھا۔ ناد علی اتنی لمبی
چوڑی عبارت تو یہ تھی کہ بوجی کو حفظ نہ ہوتی ۔ بوجی گرگٹ کو مارنا ثواب سمجھتی تھیں۔ اگر چہ یہ فرض گلشن یا پھر رفیا مردانے سے آکر
انجام دیتا تھا لیکن بوجی یہی سمجھتی تھیں کہ پلی بھر خون ان کا بڑھا ہے اس کے باوجود انہوں نے مرجھا کر منقلی کی سی شکل اختیار کر لی تھی۔
آندھی ان کے لیے آندھی نہیں بلکہ ستر بلاؤں کا جلوس ہوتی تھی۔ کالی آندھی چلتی تھی تو سمجھ لیتی تھیں کہ شاہ جنات کی سواری نکل رہی
ہے زلزلہ آتا تو سمجھتیں کہ گائے نے سینگ بدلا ہے۔ اس کہ وجہ سے زمین ہل رہی ہے۔ ان کا خیال تھا کہ زمین ایک گائے کے سینگوں
پر نکلی ہوئی ہے۔ گہن سورج کو لگتا یا چاند کو انہیں صدقہ دینا ضرور تھا۔ صدقے کے علاوہ وہ رفع بلا کی نیت سے دورکعت نماز بھی بجالاتی
تھیں اور گڑ گڑا کر دعا مانگی تھیں کہ الہی تجھے اپنے حبیب کا واسطہ چاند پہ جو وقت آن پڑا ہے۔ اسے ٹال دے۔ مختصر یہ کہ بوجی کا
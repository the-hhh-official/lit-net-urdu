12
پاکستان کنکشنز
بھی سبطین کے ساتھ ساتھ قوم کے زوال کے اسباب پر غور کیا تھا۔ لیکن بہت جلد وہ مر مجاہد بن کر میدان عمل میں اتر آیا۔ یوں عمل کے
میدان میں سبطین بھی بعد کو آ گیا۔ لیکن اس کی حیثیت پھر بھی ایک مفکر ہی کی رہی ۔ مرد مجاہد وہ کبھی نہ بن سکا۔
سبطین سبطین سے ڈاکٹر سبطین ہوا اور ہوتے ہوتے پروفیسر ڈاکٹر سبطین بن گیا۔ کالج کے لڑکوں کی طرف سے قبول عام کی سند
عطا ہوئی ۔ دوسرے پر وفیسر خوب بن ٹھن کر رہتے تھے طرح طرح سے اپنی قابلیت کا سکہ جماتے تھے۔ پھر بھی لڑکے ان میں کیڑے
ڈالتے تھے اور نہیں تو ٹائی کی گرہ پر ہی نکتہ چینی شروع ہو جاتی تھی۔ لیکن پروفیسر ڈاکٹر سبطین کا سب سے بڑا وصف یہی سمجھا گیا کہ وہ
بال بکھیرے خاکی کرتا پائجامہ کالج چلے آتے ہیں اور یہی وصف ان کی قابلیت اور علمیت کی دلیل بن گیا۔ رفتہ رفتہ انہوں نے طلبہ میں
ایک ہیرو بلکہ دیو مالا کی ایک شخصیت کی حیثیت اختیار کر لی۔ فلسفیوں، شاعروں اور مجذوبوں کے جذب و شوق اور قلندری کی ساری
روایات ان سے وابستہ کر دی گئیں ۔ اگر طلبہ قابل اعتبار رادی ہو سکتے ہیں تو پھر کئی ایک لڑکیاں بھی ان پر جان دینے لگی تھیں۔ لیکن
انہوں نے اپنی مقبولیت سے فائدہ اٹھانا نہ جانا اور پروفیسر چھوڑ چھاڑ گھر بیٹھ رہے اور قومی اصلاح کی غرض سے ایک اخبار نکالنے کی
ٹھانی۔ رفتہ رفتہ پروفیسر ڈاکٹر سبطین خالی ڈاکٹر سبطین رہ گئے اور پروفیسر کے لفظ کے ساتھ جمع کا صیغہ بھی غائب ہوا ( رفیا کے لیے وہ
پہلے بھی سپو میاں تھے۔ اب بھی سپو میاں رہا۔ )
سبطین ن نے قوم کی اصلاح کا بیڑا اٹھایا اور بڑے دھڑلے سے ایک انگریزی اخبار نکالا ۔ فیاض خان کو ایک خط لکھا گیا کہ قوم کو
عمل کی کوئی راہ دکھاؤ اور اخبار کے ذریعہ تعلیم یافتہ طبقہ تک اپنی آواز پہنچاؤ ۔ فیاض خاں نے شروع شروع میں تو کوئی جواب نہ دیا
لیکن جب اس مضمون کے بہت سے خط جمع ہو گئے تو اس نے خط میں سارا قصہ مختصر کر کے یہ شعر لکھ بھیجا۔
مرے زور حیدری کافی
لیے ہے
نصیب تجھ کو فلاطوں کی تیزی ادراک
لیکن ڈاکٹر سبطین کی تیزی اور اک خاک کام نہ آئی اور اخبار بال آخر بند کرنا پڑا سبطین اس نتیجہ پر پہنچا کہ مسلمانوں کے متوسط
طبقہ کو گھن لگ چکا ہے۔ البتہ مسلمان عوام میں ابھی جان باقی ہے اور اگر اسلامی انقلاب کی توقع کی جاسکتی ہے تو انہی عوام سے کی جاسکتی
ہے۔ ان عوام تک اپنی آواز پہنچانے کے لیے ایک اردو اخبار کی ضرورت پیش آئی۔ چنانچہ اسلامی عوامی انقلاب کی تحریک کی بنا ڈالی
گئی اور بڑے ٹھھے سے اخبار ” انقلاب“ جاری کیا گیا فیاض خان کو مضمون کے لیے پھر زور شور سے خط لکھے گئے ۔ اور فیاض خاں نے
پھر وہی دوٹوک جواب دیا کہ قوم کو فکر کی نہیں بلکہ عمل کی ضرورت ہے قوم کو فکر کی واقعی ضرورت نہیں تھی۔ اسلامی عوامی انقلاب کے مجوزہ
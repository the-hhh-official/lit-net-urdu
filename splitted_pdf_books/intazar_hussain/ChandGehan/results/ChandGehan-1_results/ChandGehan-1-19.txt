21
پاکستان کنکشنز
اور اب علن سنبھل کر بولا ۔ یا روہی انگریز کی بات۔ بچو تم نہیں جانتے وے۔ میں جانوں ہوں۔ بہت اڑنگے باز ہے سالا ۔“
مگر پیارے اب تو اس کی ساری اڑنگے بازی دہری رہ گئی۔ منٹوں میں بستر بور یا بندھ گیا۔
علن تڑپ کر بولا ۔ یار تو بالکل ڈیوٹ ہے۔ قسم اللہ پاک کی انگریز بہت چار سو میں ہے۔ اس نے دونوں کے ایسا سنبھال کے
چونا لگایا ہے کہ بیٹا کو چھٹی کا دودھ یاد آ جائے گا۔“
کیا چونا لگایا ہے؟ رفیا تو خیر چونکا ہی تھا۔ کالے خاں بھی گوش بر آواز ہو گیا۔
دیکھونا ہندو مسلمانوں میں جو لڑائیاں ہو رتی ہیں۔ معلن کے چہرے پر ایسی سنجیدگی طاری ہوگئی تھی ۔ گویا وہ کوئی بہت بڑا راز
افشا کر رہا ہے ۔ یہ لڑائیاں انگریز کر رہا ہے ۔“
ہٹ ہے۔ رفیا نے حقارت آمیز انداز میں اسے جھڑک دیا۔
یہ بات اتنی مضحکہ خیز تھی کہ کالے خاں کو بھی اس کا یقین نہ آیا۔ بولا " ابے سالے علمن تو تو جھوٹ کے گولے لڑھکا دے ہے ۔“
اچھا تو مت مانو۔ ایک دن خود مان لو گے۔ کہ نائی نائی بال کتنے ۔ کہ جی حجمان جی آگے ہی جو آئے جاوے ہیں۔ تو جی ہم بھی
یہیں ہیں تم بھی یہیں ہو۔ دیکھ لینا کیا ہوتا ہے۔ پھر ہم پوچھیں گے کہو بچو کیا کہتے ہو۔“
کیا ہو گا ہے؟ رفیا نے بظاہر اپنے حقارت آمیز انداز کو برقرار رکھا تھا۔ لیکن دراصل وہ یہ جاننا بھی چاہتا تھا کہ علی مستقبل میں
کیا نظر آ رہا ہے۔
علن نے بہت سنجیدگی سے جواب دیا۔ ” جب اچھی طر لڑائی ہوئے گی۔ تو انگریز ہندوؤں، مسلمانوں دونوں کو بلائے گا کہے گا۔
میاں کس برتے پر تا پانی ۔ حکومت تمہارے بس کا روگ نہیں ہے۔ پھر دونوں کو ٹھوکر مار کے کہے گا۔ ہٹوجی ہندوستان پاکستان دونوں
ختم بس ہم حکومت کریں گے ۔"
والے مرغی کے رفیا بے ساختہ بول اٹھا۔ ہندوستان پاکستان دونوں ختم ۔ منہ دھو کے آنا ۔
کالے خاں کو بھی شہ ملی۔ بولا ۔ استاد میں ہندوستان کی تو کہتا تئیں ہوں۔ وے ہے بنیا۔ مگر پاکستان سے اکڑ تکر کی تو وہ اس
سالے انگریز کا مار مار کے بھس بھر دے گا۔
رفیا نے بہت زور شور سے تائید کی۔ پیارے پاکستان اب اس کے جھانسے میں نہیں آتا۔ صاف ہری جھنڈی دکھا دے گا۔ اور
یو سالے اپنے کرموں کو روئیں گے۔“
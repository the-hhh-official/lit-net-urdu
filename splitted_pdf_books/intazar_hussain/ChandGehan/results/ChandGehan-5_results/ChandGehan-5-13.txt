95
پاکستان کنکشنز
ہوتا اور اس کا جی چاہتا کہ وہ اسے کسی سخت سی چیز سے ٹکرائے کبھی کبھی اس میں یہ خواہش شدت سے جاگ اٹھتی کہ وہ کسی طوفان خیز
سمندر کی بلند ہوتی ہوئی موجوں میں چھلانگ لگا دے اور پوری قوت سے ان سے لڑے۔ کبھی وہ اس پر مائل ہوتا کہ بھڑکتی ہوئی آگ
میں کود پڑے اور یا تو اس میں خود جل کر بھسم ہو جائے یا اپنے زور سے اس آگ کو بجھا دے اسے اکثر حسن پور کے آخری دن بھی یاد
آتے تھے اور اس یاد کے ساتھ وہ انگاروں پہ لوٹنے لگتا۔ ایسے موقعوں پر اسے حق صاحب اور نمبر دار صاحب پر بہت غصہ آیا ہے۔ وہ
اکثر ان کے ناموں کے ساتھ گلیوں کے اسما صفت استعمال کر کے یہ شکایت کرتا تھا کہ انہوں نے مقابلہ نہیں ہونے دیا اور وقت سے
پہلے بھاگ چھٹے۔ اب اس ایک غلطی کی تلافی کیسے کی جائے۔ یہ بات اس کی سمجھ میں نہ آتی تھی اور اس کا خون اندر ہی اندر کھول کر رہ
جاتا تھا۔ سبطین کو وہ حق صاحب اور نمبر دار صاحب کی صف میں تو شمار نہیں کرتا تھا۔ لیکن اس سے بھی وہ کچھ ایسا خوش نہیں تھا۔ ایک
مرتبہ اس نے رفیا سے کہہ ہی دیا۔ ابے رفضا یہ تیرے سپو میاں جو ہیں یہ بس یونہی ہیں ۔“
رفیا اس بات پہ بہت تیا۔ بات کیا ہے ہے؟“
بات کچھ بھی نہیں ۔ کالے خاں بولا ” جنہیں کیا آٹھا اور دل گاوے ہیں۔ میرے پلے تو کچھ پڑتانئیں ۔“
رفیا بولا ” یا رتوون کی بات کیا سمجھے گا۔ پڑھوں لکھوں کی بات ہے وے اور تو ہے لٹھ ۔“
نہیں ہے ۔ کالے خاں نے بڑی سنجیدگی سے کہا۔ وے تو بالکل تیری طریوں گپ بازی کریں ہیں ۔“
رفیا اس فقرے پہ بہت سرد ہوا۔ کالے خاں نے اسے جواب کا موقعہ نہیں دیا۔ کہنے لگا۔ یار میں تو بہ کوں ہوں کہ بس دھت
تیری کی اور دھت تیری کی لگے رگڑا اور مٹے جھگڑا ۔“
رفیا نے بھن کر کہا۔ ” تو پیارے کشمیر چلا جا۔ واں خوب بج رئی اے۔ تیرے دل کے سارے ارمان نکل جاویں گے ۔“
کالے خاں یہ فقرہ سن کردم بخودرہ گیا۔ علن نے سیخ پہ قیمہ چڑھانا شروع کر دیا اور رفیا آگ جھلنے لگا۔
کالے خاں تھوڑی دیر بالکل خاموش بیٹھا رہا۔ پھر ایکا ایکی بہت آہستہ سے وہ وہاں سے اٹھا اور ایک طرف کو ہولیا۔
رات کو جب رفیا اور علن اپنی کوٹھری میں پہنچے تو اس کے تقریباً دو گھنٹے بعد کالے خاں گھر لوٹا۔ رات اس کی خاصی بے چینی سے
گزری۔ رفیا تو خیر بے خبر سوتا تھا۔ لیکن علن کی جب آنکھ کھلی اس نے کالے خاں کو کروٹیں بدلتے پایا۔ ایک مرتبہ اس نے ٹو کا بھی۔
” بے کالے خاں کیا بات ہے؟“
کالے خاں نے جواب دیا۔ پہینچ نیند نئیں آتی ۔ اور یہ کہہ کے دوسری طرف کروٹ لے لی۔
100
پاکستان کنکشنز
وہ بہت دیر تک بے مقصد بے مطلب گھومتا رہا۔ مگر اب اس کی چال میں وہ تندی وہ زور شور باقی نہیں تھا۔ کئی مرتبہ اسے اپنی
ست روی پر مجھلاہٹ ہوئی اور اس نے نیت باندھ کر تیز رفتاری سے چلنا چاہا لیکن کوشش کے باوجود وہ تیز نہ چل سکا۔ اس کی چال
میں ایک اضمحلال کی کیفیت پیدا ہو گئی تھی۔ دیر تک وہ مختلف سڑکوں کے چکر کاٹتا رہا۔ سنسان سڑکوں سے گزر کر وہ آباد گلیوں میں پہنچ
گیا۔ چلتے چلتے اس نے اچانک اپنے آپ کو حق صاحب کے مکان کے سامنے کھڑا پایا۔ وہ اپنی اس غیر شعوری حرکت پر حیران بھی
ہوا۔ اور اسے غصہ بھی آیا۔ اس نے وہاں سے آگے بڑھ جانے کی کوشش کی۔ لیکن دو قدم چل کر اس کے پاؤں پھر رک گئے ۔ اسے
یوں معلوم ہوا کہ کسی نے اس کے قدم پکڑ لیے ہیں ۔ سامنے دریچے میں ایک سایہ سا نظر آیا اور اوجھل ہو گیا۔ وہ صورت اچھی طرح نہیں
دیکھ سکا تھا۔ مگر اسے یہ یقین ہو گیا کہ وہ افسری تھی اور اس خیال کے ساتھ ساتھ اس کا دل دھڑکنے لگا کہ کہیں اس نے اس حال میں
اسے دیکھ تو نہیں لیا ہے۔ محض خفت مٹانے کی غرض سے اس نے جلدی سے بڑھ کر دروازے پر دستک دے دی۔ تھوڑی دیر میں
نوکرانی نکل کر آئی اور پوچھنے لگی ۔ کون ہے جی؟“
فیاض خاں نے مختصر سا جواب دیا۔ کہو کہ فیاض خاں آیا ہے ۔“
تو نوکرانی اندر گئی۔ تھوڑی دیر بعد وہ واپس آئی اور دروازہ بند کرتے ہوئے بولی۔ وکیل صاب گھر پہ نئیں ہیں۔ بیگم صاب کہتی
ہیں کہ جب وہ آئیں گے تو آپ کا نام بتا دیں گے۔“
فیاض خان کھڑا کا کھڑا رہ گیا۔ کسی نے یکا یک اس کے جسم کی روح سلب کر لی تھی۔ کئی منٹ تک وہ بالکل گم سم کھڑا رہا۔ پھر رفتہ
رفتہ اس نے اپنے آپ کو سنبھالا اور وہاں سے آہستہ آہستہ قدم اٹھاتا ہوا آگے بڑھ گیا۔
اخبار بند ہو جانے کے بعد سبطین پر کئی دن تک بے حسی کی کیفیت طاری رہی اس پہ نہ تو غم کا ایسا دورہ پڑا جو حسن پور میں
انقلاب کے بند ہونے پر پڑا تھا اور نہ اس نے غصہ کی ضرورت محسوس کی ۔ اسے بس یوں معلوم ہوا کہ کوئی چیز کھو گئی ہے۔ ٹوٹ گئی
ہے۔ جس کا دوبارہ حاصل ہونا مشکل ہے۔ ملال اور افسردگی کی اک گہری کیفیت نے اسے آدبوچا۔ اس کیفیت نے چند دنوں کے
لیے اس کی سوچ کو بھی معطل کر دیا۔ اس نے کئی مرتبہ اس حادثے پر واضح طور پر سوچنے کی کوشش کی۔ مگر ہر مرتبہ اس کی آنکھوں میں
تر مرے ناچنے لگے اور ذہن میں خاک کی بھر گئی۔ چیزوں کا وجود اس کی نظروں میں دھندلا گیا تھا اور اسے مبہم طور پر یوں محسوس ہوتا
تھا کہ دنیا خالی ہو گئی ہے۔ ایک خلا کا احساس تھا جو اس کے عقل و ہوش پر چھا گیا تھا۔ شاید اس کی دنیا میں اب دن اور رات بھی باقی
نہیں رہے تھے۔ وہ دن میں کسی وقت بھی چادر تان کر لیٹ جاتا اور سنانے لگتا۔ وہ سوتا رہتا ہوتا رہتا۔ یہاں تک کہ رات ہو جاتی۔
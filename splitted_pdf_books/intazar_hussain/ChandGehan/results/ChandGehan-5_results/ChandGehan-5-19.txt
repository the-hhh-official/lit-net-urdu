101
پاکستان کنکشنز
پھر کسی وقت رات گئے۔ وہ اٹھ بیٹھتا اور صحن میں ٹہلتا اور سارے وہ کام کرتا جو دن سے مخصوص ہیں۔ مزمل اجمل اور فیاض خاں کو دیکھ
کر کبھی کبھی گمان گزرتا کہ یہ اجنبی لوگ ہیں اور اس سے ملنے آئے ہیں۔
پھر رفتہ رفتہ یہ بے حسی کی کیفیت ختم ہوئی۔ اس کے ذہن کی دھندلاہٹ مٹنے لگی۔ اور چیزوں کی شکلیں اس کی نگاہ میں واضح ہوتی
گئیں۔ بے حسی اور ابہام کی جب یہ کیفیت ختم ہو چکی تو سوچ بچار کی وہ پرانی عادت پھر عود کر آئی۔ اس نے ایک مرتبہ پھر شدت سے
سوچنا شروع کیا کہ اخبار کا بند ہو جانا کیا معنی رکھتا ہے اور اس کے دوبارہ اجرا کی کیا صورت ہو سکتی ہے وہ ساری سکیم مرتب کر لیتا اور
ساری چولیں بٹھا تا چلا جاتا۔ مگر آخر میں سوال پیسے کا اٹھ کھڑا ہوتا اور ساری عمارت نیچے آ گرتی ۔ وہ پیسے کا مسئلہ بھی حل نہ کر سکا۔ اس
کے لیے اس نے حق صاحب اور نمبردار صحب پہ تکیہ کیا تھا اور یہ دوش بزرگ باتوں سے سونے کے محل کھڑے کرتے تھے اور عمل کے
موقعہ پر صاف کنی کاٹ جاتے تھے۔ سبطین چونکہ باتوں کا بادشاہ تھا۔ اس لیے وہ ان ہوائی قلعوں کو ٹھوس حقائق کے برابر بلکہ ان سے
زیادہ اہمیت دیتا تھا۔ مگر اب اس آخری شکست نے ان ہوائی قلعوں کی جڑوں کو کھوکھلا کر دیا تھا۔ سبطین کو اب یہ جرات نہیں پڑتی تھی
کہ پیسے کے سوال کو بالائے طاق رکھ کر کوئی منصوبہ بنائے ۔ اس نے اس مسئلہ پر بھی بہت سوچ بچار کیا کہ آخر قوم اسے چندہ کیوں نہیں
دیتی۔ اس سوال پر سوچتے ہوئے اسے اپنی ذات پر بھی بار بار شک گزرا۔ اسے پہلے تو اپنے خلوص پر شبہ ہوا۔ اسے یقین تھا کہ مسلمان
عوام کی جبلت ہمیشہ راستی پر ہوتی ہے۔ وہ جب کسی کو سر آنکھوں پہ بٹھاتے ہیں۔ تب بھی راستی پر ہوتے ہیں اور جب کسی کے گلے
میں لعنت کا طوق ڈالتے ہیں۔ تب بھی راستی پر ہوتے ہیں۔ یہ کیسے ہو سکتا ہے کہ ایک رہنما خلوص قلب اور نیک نیت کے ساتھ ان کے
پاس جائے اور وہ اس کی راہ میں آنکھیں نہ بچھا ئیں ۔ مگر جب اس نے خلوص کو چندے کے سوال سے متعلق کر کے سوچنا شروع کیا تو
اسے اپنے عقیدت کی عمارت بیٹھتی نظر آنے لگی۔ کیا وہ سارے رہنما جو ہر تقریر پہ اپنا دامن بھر لیتے ہیں پر خلوص ہوتے ہیں۔ کیا قوم
جنہیں چندہ دیتی ہے۔ وہ ہمیشہ اس جا جائز خرچ کرتے ہیں۔ فیاض خاں ہوتا تو یہ کہتا کہ یہ سب احمق سازی کا کھیل ہے۔ قوم اپنے
رہنماؤں کو احمق بنانا چاہتی ہے اور رہنما اپنی قوم کو احمق بنانا چاہتے ہیں۔ دونوں میں سے جس کا بس چل جاتا ہے۔ سینے پہ چڑھ بیٹھتا
ہے۔ مگر سبطین ایسی بیڈھب تو جیہات کا قائل نہیں تھا اس نے اس پورے سوال کو گورکھ دھندا سمجھ کر چھوڑ دیا اور پھر دوسرے ہی پہلو
سے مسئلہ پر غور کرنا شروع کیا۔
اخبار کے دوبارہ اجرا کی جب صورت نظر نہ آئی تو پھر سبطین نے تحریک کو دوسرے طریقوں سے چلانے کے امکانات پر غور
شروع کیا۔ کئی تجویزیں اس کے ذہن میں آئیں اور انہیں اس نے رد کر دیا۔ ایک یہ تجویز بھی اس کے ذہن میں آئی کہ گاؤں گاؤں
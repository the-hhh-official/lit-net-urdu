94
پاکستان کنکشنز
آمیز لہجہ میں جواب دیتا۔ ”ہاں مرہی گیا۔
پھر خاموشی چھا جاتی۔ علن انگاروں کو تیزی سے پنکھا کرنے لگتا۔ رفیا کا سر جھک جاتا کالے خاں ٹکٹکی باندھ کر خلا میں گھور نے
لگتا۔
کالے خاں اس قسم کے بے تکے سوال اکثر کرتا اور خود بخود مطمئن ہو جاتا۔ علن کی دوکان پر وہ بیٹھا رہتا۔ بیٹھا رہتا اور پھر ایک
ساتھ وہاں سے اٹھتا اور جدھر منہ اٹھتا چل پڑتا ۔ جب دور کسی سنسان سڑک پر نکل جاتا تو اس کی سمجھ میں نہ آتا کہ آخر وہ کس مقصد سے
ادھر آیا ہے۔ وہ پلٹتا اور پھر ملن کی دوکان پر خاموش جا بیٹھتا۔ اس کی سمجھ میں اب اپنی اکثر باتیں نہیں آتی تھیں اور اب باتیں بھی کچھ
اس قسم کی کرنے لگا تھا جو اس نے پہلے کبھی نہیں کی تھیں ۔ حسن پور میں وہ کبھی سبطین کے پاس جا کر نہیں بیٹھا۔ حالانکہ سبطین کو اس وقت
بھی عام لوگوں سے ناطہ قائم کرنے اور انہیں اپنی تحریک کے زیر اثر لانے کی دھن تھی۔ لیکن اب وہ سبطین کے پاس جا جا کر بیٹھا اور
گھنٹوں اس کی باتیں سنیں ۔ اس نے بڑے خلوص اور دیانتداری سے سبطین کی باتوں کو سمجھنے کی کوشش کی ۔ مگر وہ کچھ نہ سمجھا۔ مزمل نے
اپنی طرف سے بہت کوشش کی کہ کالے خاں بھڑ کنے نہ پائے۔ اسے قطعی امید تھی کہ وہ تحریک کا بڑا مفید اور سرگرم بلکہ سرفروش رکن بن
سکتا ہے۔ مگر کالے خاں کو رفتہ رفتہ وہاں بیٹھنے سے خفقان ہونے لگا۔ آخر وہ رستہ تڑا کر بھاگ ہی نکلا۔ ایک مرتبہ نکلنے کے بعد دوبارہ
اس نے مزمل کی بات پر کان نہیں دھرا اور پھر کبھی اس طرف کا رخ نہیں کیا۔ مگر سکون اسے علمن کی دوکان پر بھی حاصل نہ ہوا۔ اس کی سمجھ
میں کچھ نہ آتا تھا کہ آخر پہلے علن اور رفیا کی صحبت اس کے لیے کیوں آسودگی کا سامان مہیا کرتی تھی اور اب کیوں اسے اس دوکان
سے وحشت ہوتی ہے۔ وہ یہ بھی نہیں سمجھ سکتا تھا کہ آخر اس آشفتہ سری اس اضطراب کا اصل سبب کیا ہے اور اس کا سد باب کیونکر ہو سکتا
ہے یہ اضطراب محض باطنی نہیں تھا۔ اس نے اپنے ظاہری اطوار میں بھی اک تبدیلی محسوس کی تھی اور تو اور اس کا ذائقہ تک بدلا جارہا تھا۔
جس لطف سے وہ علمن کی باسی گڑ وہانیاں کھایا کرتا تھا اور چنوں کی پھنکیاں مارا کرتا تھا۔ اس لطف سے وہ اس کے بنائے ہوئے کباب
کبھی نہ کھا سکا۔ ایک مرتبہ تو اس نے علن سے کہہ بھی دیا۔ ” یار یہ تیرے کباب تو بالکل سیٹھے سیٹھے ہووے ہیں ۔“
علن نے جواب دیا۔ ”تو پیارے چٹنی ملالیا کر۔“
اس پر کالے خاں نے کہا۔ ” یار تیری چٹنی بھی گھاس ہو دے ہے۔“
علن کھیا کر بولا ۔ تو بھیا تو اپنے منہ کا علاج کرا
ایک منہ پر منحصر نہیں۔ اس کے سارے جسم کا یہی حال تھا۔ آخر وہ علاج کیسے کراتا اور کیا کراتا۔ اس کا پورا جسم ٹوٹتا ہوا سا معلوم
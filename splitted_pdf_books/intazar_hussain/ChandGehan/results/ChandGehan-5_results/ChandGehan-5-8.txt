90
پاکستان کنکشنز
بیاہی جاسکتی ہے۔ اس میں ان بیبیوں کی واقعی بڑی کرکری ہوئی۔ جو اڑتی چڑیا کو پکڑتی ہیں اور جن کے کان پتے کے کھڑکنے پر
کھڑے ہو جاتے ہیں۔ انہیں اس واقعہ کی ہوا بھی نہیں لگی۔ سب کو عین وقت پر پتہ چلا۔ شاید اس ناکامی کے احساس نے اس واقعہ کو
اور اہمیت دے دی۔ بلو کو اس واقعہ کے بعد ریل گاڑی کے بہت سے چھوٹے چھوٹے واقعات یاد آئے۔ ان کی معنویت اس پر اب
روشن ہوئی اور اس نے ہر واقعہ کو بار بار ساری تفصیلات کے ساتھ سنایا۔ لیکن نمبردارنی اس واقعہ کی ابتدا ہجرت سے بہت پہلے سے
بتاتی تھیں۔ ان کا خیال تھا کہ رشید کی زندگی میں ہی افسری اور حق صاحب میں آشنائی ہو چکی تھی۔ تو ابن نے نمبر دارنی کے اس خیال کی
ہر موقعہ پر تائید کی اور اس کے ثبوت میں رشید اور افسری کی مسلسل ان بن کا ذکر بھی بار بار کیا۔ نمبردارنی نے یہ بات نمبردار کے حوالہ
سے کہی کے حق صاحب ہر وقت سبطین کی بیٹھک میں پڑے رہتے تھے اور اس کا مقصد اس کے سوا اور کچھ نہ تھا کہ افسری سے تاک
جھانک کی جائے ۔ انہوں نے رشید کی موت پر اس کے رد عمل کا بھی ذکر نکالا اور کہا۔ "اری خصم مرا تو وہ ایک دن بھی بیٹھ کے نہ روئی اور
کوئی ہوتی تو جیسے اس کا سہاگ لٹا تھا تو وہ تو سر بھی نہ اٹھاتی ۔“
نو ابن نے اس پکڑا لگایا۔ اجی اس نے تو خدا کا شکر ادا کیا کہ چلو اچھا ہوا چھٹکارا ملا۔ نابی بی اس مرد سے تو اس کا دل ہی نہ ملا۔
بلو بولی۔ مگر وہ مرد بڑا اجنتی تھا۔ اس نے اس کا ہاتھوں میں دل رکھا اور کوئی ہوتی تو ایسے میاں کے پیر دھو دھو کے پیتی ۔“
نمبردارنی کہنے لگیں ۔ اجی وہ عورتیں اور ہوویں ہیں۔ یہ اچھال چکا تو میاں کو خاطر میں نہ لائی۔ اس کا تو دیدہ پھٹا ہوا تھا۔“
بلو بحث کو سمیٹتے ہوئے بولی ۔ خیر بی بی وہ غریب تو اپنی جان سے گیا۔ اب یہ کچھ ہی کیا کرے۔“
افسری نے ان باتوں کا مطلق اثر قبول نہیں کیا۔ اس نے نہ تو بیبیوں کی تہمت طرازیوں کا اثر قبول کیا اور نہ حق صاحب کے جوش و
خروش کا اثر قبول کیا۔ حق صاحب نے بڑے چاؤ سے یہ بیاہ رچایا تھا۔ پاکستان آنے کے بعد جن چیزوں نے انہیں قنوطیت سے
نجات دلائی۔ ان میں ایک تو کارخانہ تھا اور دوسری افسری تھی۔ یوں پاکستان آتے ہی وہ پھر مسلم لیگی بن گئے تھے۔ مگر انہیں اس بات
کی بڑی شکایت تھی کہ جن لوگوں نے پاکستان کی جدو جہد میں حصہ لیا اور اس کی خاطر اپنا تن من دھن لٹادیا۔ انہیں اب دودھ کی مکھی کی
طرح نکال پھینکا گیا ہے۔ پاکستان کے سلسلہ میں انہوں نے خود جو جو قربانیاں دی تھیں ۔ اس کا بھی انہیں احساس تھا۔ انہوں نے بار
بار لوگوں پر یہ جتایا تھا کہ انتخابات کے سلسلہ میں وہ گاؤں گاؤں مارے پھرے اور حسن پور کے سارے ہندوان کی جان کے دشمن ہو
گئے ۔ بلکہ ان کی وکالت بھی اس چکر میں تھپ ہوگئی مگر پاکستان کی دھن میں انہوں نے اپنی جان کو جان نہ سمجھا اور اس کے لیے ہر ۔
طرح کی قربانی دی۔ اس کے علاوہ انہیں اور بھی چھوٹی چھوٹی شکائیتیں تھیں۔ ایک انہیں یہ بھی شکایت تھی کہ پاکستان میں برسات
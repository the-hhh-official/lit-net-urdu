85
پاکستان کنکشنز
تغفر آمیز لہجہ میں بڑ بڑایا۔ شہر تباہ ہو گئے اچھا ہوا ۔ اور اس نے اپنی آنکھیں بند کر لیں۔
وہ رات فیاض خاں نے مقبرہ جہانگیر ہی میں گزاری۔
ان دنوں فیاض خاں کی اکثر راتیں کھلی فضا میں بسر ہوئیں۔ مزمل نے سر سے سینہ پنچا کہ میرے گھر رہو۔ مگر فیاض خاں جب ایک
مرتبہ انکار کر دیتا تھا تو پھر وہ انکار اقرار میں نہیں بدلتا تھا۔ چنانچہ اس کی نہیں، نہیں ہی رہی ۔ مزمل کے سارے دلائل اور ساری التجاؤں کا
جواب اب بس اس نے ایک ہی دیا نہیں اس کے پاؤں میں چکر تھا۔ یا کوئی ایسی چیز تھی۔ جو اسے قرار لینے نہیں دیتی تھی، کسی جگہ
سکنے نہیں دیتی تھی۔ ہر فضا اور ہر ماحول میں اسے خفقان ہوتا اور وہ بے تابانہ ایک جگہ سے دوسری جگہ پہنچتا۔ کبھی وہ شہر کے ہنگامہ خیز اور
پر ہجوم بازاروں میں گھومتا نظر آیا۔ کبھی شہر سے باہر کی خاموش سڑکوں پر زمین کا گر بنا دکھائی دیا۔ اکثر وہ مہاجروں کے کیمپوں کے چکر
کالتا بھی دیکھا گیا تھا۔ مہاجروں میں وہ ایک خاص قسم کا رد عمل دیکھنا چاہتا تھا اور جب یہ رد عمل اسے نظر نہ آیا تو اسے مہاجروں پر
مجھنجھلاہٹ ہونے لگی۔ پھر اس نے مقامی لوگوں میں ایک مخصوص قسم کے رد عمل کی جستجو کی ۔ یہاں بھی اسے ناکامی ہوئی اس کے مزاج
کا پارہ اور چڑھ گیا۔ اس کے لہجہ میں کچھ او تلخی پیدا ہوگئی اور اس کی حرکات و سکنات میں ایسی تندی اور شدت پیدا ہوگئی ۔ جو عام طور پر
انتہائی مایوسی کا نتیجہ ہوا کرتی ہے۔
مزمل نے اس کے ساتھ نتھی ہونے کی بہت کوشش کی۔ لیکن اس نے ہر موقعہ پر اور ہر قدم پر اس کی حوصلہ شکنی کی۔ کبھی کہتا۔
میاں میں کھو تو نہیں جاؤں گا اور کھو جاؤں ۔ تو ڈھنڈورا پٹوادینا۔ مگر مزمل خاصا مستقل مزاج نکلا۔ وہ اس قسم کے سارے فقرے
ساری جھڑکیاں پی پی گیا۔ لیکن وہ کیسے کر سکتا تھا کہ چوبیسوں گھنٹے اسے آنکھوں سے اوجھل ہی نہ ہونے دے۔ مزمل کی نگاہ جب بھی
چوکی اور گھنٹہ ڈیڑھ گھنٹہ کے لیے جب بھی وہ اس سے جدا ہوا فیاض خان ایسا غائب ہوا کہ تین تین چار چار دن تک اس کا پتہ نہیں چلا۔
گھومتا گھامتا وہ خود ہی کسی روز اچانک سبطین کے گھر آن ٹپکتا۔ یوں رفتہ رفتہ سبطین کا گھر اس کی مستقل قیام گاہ بن گیا۔ دراصل اسے
سے زیادہ سبطین سمجھتا تھا۔ اس نے نہ تو اس کے ساتھ لگنے کی کوشش کی اور نہ گھر پر ٹھہرنے کی دعوت دی۔ اخبار کی تجویز کا اس نے
مزمل
اس سے ضرور ذ کر کیا۔ سو اس کی اس نے بڑی شد و مد سے مخالفت کی۔ اس کا استدلال یہ تھا کہ اخبار نہیں چلے گا۔
سبطین نے تاؤ میں آکر کہا ۔” چلنے نہ چلنے کا ذکر کیوں کرتے ہو۔ ہم پرچون کی دوکان نہیں کھول رہے ہیں۔ اس کا مقصد تو قوم
کے ضمیر کو بیدار کرنا ہے۔“
فیاض خاں تڑخ کر بولا ۔ قوم کا ضمیر ہے کہاں ۔ بیدار کے کروگے؟“
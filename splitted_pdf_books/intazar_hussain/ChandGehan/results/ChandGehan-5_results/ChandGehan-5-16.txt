98
پاکستان کنکشنز
کسی دوسری طرف جانکلا۔ حد نگاہ تک اونچی نیچی پہاڑیاں پھیلی ہوئی تھیں۔ مرغوں کا ایک غول ان چوٹیوں پر حرکت کرتا نظر آ رہا تھا
ان کے کیس غائب تھے اور وہ سر نیوڑ ہائے آنکھیں بند کئے چپ چاپ ڈھلوانوں پر اتر تے چلے جا رہے تھے۔ فیاض خاں نے جسم
پر سے کمبل الٹ دیا۔ تھوڑی دیر تک وہ چپ چاپ لیٹا رہا۔ پھر رفتہ رفتہ اسے سردی لگنے لگی اور وہ ایک ساتھ اٹھ کر بیٹھ گیا۔ بوٹ کے
تسے باندھے اپنا موٹا کوٹ پہنا اور صحن میں نکل آیا۔ ستارے کچھ مند گئے تھے مندر ہے تھے ایک بڑے رقبہ میں دھندلے ستاروں
کے ادغام سے کچھ ایسی کیفیت پیدا ہو گئی تھی۔ گویا کسی قافلہ نے یہاں چولہے روشن کئے تھے۔ وہ قافلہ گزر گیا ہے اور وہ چولہے اب
مجھے پڑے ہیں۔ بعض بڑے بڑے ستارے کچھ یوں بے نور ہو گئے تھے۔ گویا روشن آنکھیں یکا یک پتھر ا گئی ہوں ۔ البتہ صبح کا
ستاره اب تک جگر جگر چمک رہا تھا۔ دور افق پر اندھیرا اور اجالا مل کر کچھ سازش کر رہے تھے۔ فیاض خاں صحن سے نکل کر سڑک پر آ گیا
اور آگے چل پڑا۔ سڑک خاموش تھی ۔ اس خاموش ماحول میں اسے صرف دو آوازیں سنائی دے رہی تھیں ۔ اپنے بھاری بوٹوں کی
آواز اور اپنے دل کے دھڑکنے کی آواز ۔ اس نے اور تیزی سے چلنا شروع کر دیا۔ مختلف موٹروں سے گزرنے کے بعد وہ ایک طول
طویل سڑک پہ ہولیا۔ نہر کے پل پر پہنچ کر وہ ٹھٹھکا۔ وہ پھر نہر کی سڑک پر پڑلیا رات کی تاریکی دھل چکی تھی۔ فضا میں ہر طرف ایک
لطیف قسم کا سفید دھند چھایا ہوا تھا۔ نہر کے پانی پر دور تک سفید غبار منڈلاتا نظر آ رہا تھا۔ فیاض خاں کو پہلے تو یہ نظارہ بھلا لگا۔ مگر پھر اس
کی یکسانیت سے اسے گھبراہٹ ہونے لگی۔ وہ سوچنے لگا کہ آخر یہ نہر ہر جگہ ایک سی کیوں ہے۔ اس میں نشیب و فراز ار پیچ وخم کیوں
نہیں ہیں اور کناروں پر ہر چند قدم کے بعد ایک درخت کیوں آتا ہے۔ کیا یہ درخت قدم ناپ کر لگائے گئے ہیں۔ فطرت کا وحشیانہ
پن آخر کہاں گیا۔ آخر ایسا کیوں نہیں ہے کہ پھولوں کے درخت جہاں ہوں وہاں اکھٹے ہوں اور اتنے ہوں کہ پھولوں کی ڈالیوں کے
بوجھ سے پانی کا دم رکنے لگے۔ اس خیال کے ساتھ ساتھ اس کے قدم سڑک کی دوسری سمت میں مڑنے لگے ۔ سڑک سے نیچے دور تک
سبزہ پھیلا ہوا تھا اور اس سبزے پر کہرے کی ہلکی دو دھیا چادر بچھی ہوئی تھی۔ سڑک سے اتر کر وہ اس سبزے پہ چلنے لگا۔ گھاس کے ایک
شاداب ٹکڑے پر پہنچ کر وہ رکا۔ اس نے بیٹھ کر بوٹ کے تسمے کھولے اور ٹھنڈی ٹھنڈی گھاس پر پاؤں رکھ دیئے اس نرم اور ٹھنڈی
گھاس کے لمس میں اسے کچھ اس قدر لطف آیا کہ اس کا بے تحاشا یہ جی چاہا کہ پورے جسم سے اس لمس کو محسوس کیا جائے وہ زمین پر
پٹ لیٹ گیا اور اپنا منہ شبنم آلود گھاس پر رکھ دیا۔ کئی منٹ تک وہ چپ چاپ لیٹا رہا اور رفتہ رفتہ اسے یوں محسوس ہوا کہ اس کے سینے
کے ساتھ ساتھ اس کے سینے کے نیچے والی زمین کا سینہ بھی دھڑک رہا ہے اس نے آسمان پر بے کیفی اور بے حسی کی جو کیفیت دیکھی تھی ۔
اس سے یہ کیفیت بالکل مختلف تھی ۔ گھاس برف کی طرح ٹھنڈی تھی۔ مگر اس نرم اور سر دگھاس کے نیچے اس نے حرارت اور حرکت کو
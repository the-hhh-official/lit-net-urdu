91
پاکستان کنکشنز
ڈھنگ سے نہیں ہوتی۔ لیکن جب ایک مرتبہ موسلا دھار بارش ہوئی اور ایک سڑک پر چلتے چلتے ان کا پاؤں پھسل گیا تو پھر انہیں
پاکستان کی سڑکوں سے شکایت پیدا ہو گئی جب انہیں کارخانہ الاٹ ہو گیا تو ان کی یہ ساری شکائیتیں رفع ہو گئیں۔ اگر چہ یہ احساس
انہیں پھر بھی رہا کہ انہوں نے پاکستان کے لیے جتنی قربانیاں دی تھیں ان کا انہیں قرار واقعی اجر نہیں ملا۔ تھوڑی بہت جو کسر باقی رہ گئی
تھی۔ اسے افسری کے نکاح نے رفع کیا۔ اس کے چند دن تک سبطین کی بیٹھک میں ان کی صورت مطلق نظر نہ آئی۔ لیکن جب افسری
اپنی بے نیازی پر بدستور ڈٹی رہی اور مختلف موقعوں پر حق صاحب کو بری طرح جھڑکیاں کھانی پڑیں تو انہوں نے رفتہ رفتہ پھر سبطین
کے یہاں آنا شروع کر دیا اور ایک مرتبہ پھر انہوں نے سبطین کی ہر تجویز پر بے سوچے سمجھے آمنا و صدقنا کہنے کا شعار اختیار کیا۔
رفتہ رفتہ افسری کی سرد مہری کے قصے عام ہونے شروع ہوئے ۔ حق صاحب جو نکاح کے فوراً بعد کے زمانہ میں نفگے تصور کئے گئے
تھے ایکا ایک سب کی ہمدردیوں کے مستحق بن گئے ۔ بوجی کی ساری ہمدردیاں پہلے افسری کے ساتھ تھیں ۔ مگر چونکہ اب اس نے ان
کے یہاں آنا جانا بہت کم کر دیا تھا۔ اس لیے وہ بھی اب اس سے کچھ فرنٹ ہو گئی تھیں۔ اسلیے ان واقعات پر تبصرہ کرنے کے لیے بلو
اور نوابن کو نمبر دارنی کے گھر جانے کی زحمت گوارا نہیں کرنی پڑی۔ خود جب نمبردارنی وہاں آئیں تو انہوں نے یہ قصہ چھیڑ دیا۔ نوابن
نے نمبر دارنی کے کان میں خاصی دیر تک باتیں کیں ۔ آخر اس نے ذرا آواز بلند کی ۔ اری میا۔ وہ خصم کو تو منہ ہی نہیں لگاتی ۔ بات
بات پہ جھڑ کیاں دیوے ہے۔
اب بلو کو بھی بولنے کا حق حاصل ہو گیا۔ ”اجی کیا پوچھو ہو۔ خصم غریب کی تو جان ضیق میں ہے۔ وہ ہاتھ باندھے کھڑا رہوے
ہے۔ بیگم یہ کھاؤ۔ بیگم یہ لو۔ بیگم یہ کرو۔ اور بیگم کے ٹھے میں گرم مصالحہ۔ اس سے بات نہیں کرتی کسی بات پہ اگر وہ بول پڑے ہے
تو وہ کتے کی کسی ٹانگ لیوے ہے کہ خدا کی پناہ “
نمبردارنی بولیں ۔ بی بی سچ پوچھو تو اس عورت کا دیدہ پھٹ گیا ہے۔ گھر والی عورتوں کے تو اس کے طور ہی نہیں ۔
نو ابن نے جو نتیجہ اخذ کیا۔ وہ زیادہ جسارت آمیز تھا۔ میا میری یہ بات لکھ لو ۔ یہ اس مرد سے لگ کے نہیں بیٹھے گی۔“
اس فقرے نے بوجی کو بہت چونکا یا ۔ انہوں نے براہ راست افسری کی مذمت مناسب نہ سمجھی۔ صرف اتنا کہا ۔ تو بہ تو بہ برا
زمانہ آیا ہے۔ ہم نے اپنے زمانے میں ایسی باتیں کا ہے کو سنی تھیں ۔
بلو اس پر چمک کر بولی ۔ ” بوجی یہ چودھویں صدی ہے۔ اس زمانے میں جو نہ ہو تھوڑا ہے۔“
بوجی کو زمانہ پہ بہت غصہ آیا۔ اس زمانے کا تختہ لوٹے ۔ اس میں کیا کیا ہوگا ۔ گھر او جڑ گئے ۔ آدمی کٹ مر گئے ۔ اس کمبخت کو صبر
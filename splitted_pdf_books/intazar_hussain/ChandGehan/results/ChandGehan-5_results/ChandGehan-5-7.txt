89
پاکستان کنکشنز
سبطین کا گھر خاصی سرائے بنا ہوا تھا۔ مردانے کے بڑے کمرے میں سبطین، فیاض خان، مزمل اور اجمل کے بستر بچھے ہوئے
تھے۔ حق صاحب بھی کافی دن تک یہاں جمے رہے۔ حمید ڈاکیہ کو بھی شروع میں یہیں پناہ لینی پڑی تھی۔ رفیا کی کوٹھری میں علن اور
کالے خاں نے مستقل طور پر قیام کر رکھا تھا۔ علن کو کوئی دوکان الاٹ نہ ہو سکی۔ لیکن لاہور میں مویشی بے تحاشا ذبح ہو رہے تھے۔
علن نے بھی بہتی گنگا میں ہاتھ دھوئے اور شیخ کے کباب بنانے شروع کر دیئے۔ زنانے میں بوجی کے کمرے میں افسری نے بھی قیام
کر رکھا تھا۔ ایک دوسرا چھوٹا سا کمرہ اور تھا۔ جس میں بلو اور نو ابن نے بستر بچھا لیے۔ کوٹھری میں بوجی نے اپنا سامان بھر دیا تھا۔ اس
لیے گلشن کو بھی اسی کمرے میں بسیرا کرنا پڑا۔ اسی کمرے میں بلو کے بچہ ہوا اور اسی کمرے میں نو ابن کے طوطے نے انتقال کیا۔ نوابن
کی یہ بڑی خواہش تھی کہ اس کے طوطے کی قبر کسی نیم کے درخت کے نیچے بنے لیکن جب اڑوس پڑوس میں کہیں نیم نظر نہ آیا تو اس نے
صحن کے ایک کونے میں اسے داب دیا۔ بوجی کا کمرہ مردانے کے بالکل برابر تھا۔ افسری کے رنگ ڈھنگ کا انہیں پتہ ہی نہیں چلا گلشن
کا ما تحا ضر ور ٹھنکا تھا اور اس نے بوجی سے اس کا ذکر بھی کر دیا تھا۔ مگر بوجی نے تو افسری کو بیٹی بنالیا تھا۔ وہ اب اس کے خلاف کسی شبہ کو
دل میں کیسے جگہ دے سکتی تھیں۔ مردانے میں اور کسی کو تو نہیں مگر فیاض خان کو ضر و ر حق صاحب کی حرکات و سکنات پر شبہ گزرا تھا ایک دو
مرتبہ اس نے ان پر فقرہ بازی بھی کی۔ لیکن حق صاحب سارے فقرے شربت کے گھونٹ کی طرح پی گئے ۔ حق صاحب بھی سمجھتے
ہوں گے کہ فیاض خان خوش ہے۔ گھنٹہ دو گھنٹہ کو گھر آتا ہے۔ اسے جس طرح بھی ہو ٹالتے رہو۔ انہوں نے ہنگامے کا آغاز کرتے
وقت بھی یہ دیکھ لیا تھا۔ کہ فیاض خاں گھر میں نہیں ہے سبطین کو ان کی روش بہت گراں گزری مگر وہ جو مشکل ہے کہ جب دولہا دلہن راضی تو
کیا کرے گا قاضی ۔ افسری میں کچھ ایسی گرمجوشی تو واقعی نہیں تھی مگر اسے انکار بھی نہیں ہوا اور بوجی نے افسری کو واقعی اس شان سے
رخصت کیا جیسے بیٹی رخصت کرتے ہیں۔
تیسرے دن جب فیاض خاں گھر میں گھسا تو سبطین نے اسے اطلاع دی کہ حق صاحب کو ایک کارخانہ الاٹ ہو گیا ہے اور وہ
یہاں سے منتقل ہو گئے ہیں۔ فیاض خاں نے بڑی بے تکلفی سے کہا۔ خس کم جہاں پاک“ مگر جب اسے یہ بتایا گیا کہ افسری بھیاس
کے ساتھ گئی تو اس کا دل دھک سے رہ گیا۔ فیاض خان اپنے بوٹ کے تسمے کھول رہا تھا۔ اس کا ہاتھ رک گیا۔ اک ذرا سکتہ کے بعد اس
نے تھے پھر کس لیے اور بغیر کچھ کہے سے باہر نکل گیا۔
فیاض خاں نے وہ رات سڑکوں پر گھوم کر گزاری۔
افسری کے نکاح کے واقعہ پر بڑی چہ میگوئیاں ہوئیں ۔ نکاح اچانک ہوا۔ کسی کو سان گمان بھی نہ تھا کہ افسری حق صاحب سے بھی
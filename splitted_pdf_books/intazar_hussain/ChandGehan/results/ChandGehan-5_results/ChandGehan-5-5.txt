87
پاکستان کنکشنز
سبطین کے اخبار کے ذوق و شوق اور مسلسل ناکامیوں کو دیکھ کر ایک رجسٹرڈ کمپنی بنانے کی تجویز پیش کی تو کسی طرف سے ان پر شبہ کا
اظہار نہیں کیا گیا۔ نمبردار صاحب کو خود ان معاملات کا تجربہ تھا۔ چنانچہ انہوں نے دو دن میں رجسٹرڈ کمپنی کا سارا خاکہ تیار کر ڈالا۔ اس
کے بعد حصے بیچنے کی مہم کا آغاز ہوا۔ نمبردار صاحب نے سبطین کو اطمینان دلایا کہ بہت سے صاحب استطاعت لوگ ان کے جاننے
والے ہیں اور وہ ان کے کہنے سننے سے حصے خرید لیں گے اور یہ بات انہوں نے سچ ثابت کر دکھائی کا غذ پہ متعدد نام لکھے گئے ۔ اور
نمبر دار صاحب جس کے پاس پہنچے اس نے حصہ خرید لیا۔ یوں کا غذ پچاس ہزار روپیہ جمع ہو گیا۔ جس سے ایک روز نامہ با آسانی جاری
کیا جا سکتا تھا۔ بلکہ ایک کباڑی نے دو سو روپے فوراً ادا بھی کر دیئے ۔ ان دوسو روپے کے زور پر دفتر کی سرگرمیاں زور شور سے شروع نا
ہو گئیں۔ سبطین نے اپنے اخبار والے سے کہہ دیا کہ اردو اور انگریزی کے سارے روزانہ اخبار دے جایا کرو۔ چانچہ روز دس بارہ
اخبار آتے۔ سبطین بڑے انہماک سے سارے اخباروں کے اداریے پڑھتا۔ خاص خاص سطروں پر سرخ پنسل سے نشان لگا تا اور
اہم سیاسی مضامین کے تراشے کاٹ کر رکھتا۔ اخباروں کے باقاعدہ فائل بننے شروع ہو گئے ۔ خط و کتابت کا سلسلہ شروع ہو گیا۔
تحریک کے پرانے ہمدردوں کو خط ڈالے گئے۔ تحریک کے ہمدرد اہل قلم کو قلم سنبھال لینے کی ہدایت کی گئی۔ سٹیشنری بھی خرید لی گئی۔
بس یہ انتظار تھا کہ باقی رقم وصول ہو تو بڑا سامان منگایا جائے اور باقاعدہ اخبار کے اجرا کا کام شروع کیا جائے ۔ دن گزرتے گئے اور دو
سوروپے کی گفتی کم ہوتی گئی ۔ مزید رقم موصول نہیں ہوئی۔ نمبردار صاحب اور سبطین صبح ہی صبح تقاضے کرنے نکلتے اور شام کو نا کام واپس
آ جاتے ۔ اجمل اور مزمل یاددہانی کے لیے جاتے اور منہ لگائے لوٹتے ۔ رفتہ رفتہ دو سور و پے ختم ہو گئے ۔ مزید رقم وصول نہیں ہوئی اور
ایک دن سبطین نے اپنے اخبار والے سے کہہ دیا کہ بھئی کل سے اخبارات مت لانا۔ بس ایک اخبار جو پہلے لایا کرتے تھے ڈال
جایا کرو۔
آخر مزمل اور اجمل نے طے کیا کہ روزنامہ نکالنے کی توفیق تو ہمیں کبھی نہ ہوگی نہ نومن تیل ہوگا نہ رادھا نا چیں گی۔ بہتر یہ ہے کہ
بات ہفت روزہ پرچے شروع کی جائے بعد کو اسے ہی روز نامہ بنالیں گے اور اس کے لیے جتنے سرمائے کی ضرورت ہے۔ وہ با آسانی
جمع کیا جا سکتا ہے۔ غرض یوں مزمل اور اجمل نے کمر ہمت باندھی اور طلبا اور چھوٹے موٹے آدمیوں سے چندہ جمع کرنا شروع کر دیا۔
مزمل اور اجمل نے جس تندہی سے چندہ جمع کیا تھا اس تندہی سے اخبار کا ڈیکلریشن حاصل کیا اور سارے انتظامات درست کئے یہ
دونوں شخص دن بھر پر لیس اور کاتبوں کے گھروں کے چکر لگاتے ڈاک لاتے اور کاروباری خطوط کا جواب دیتے ایجنٹوں سے بات
چیت کرتے خریداروں کے سوالات کے جواب دیتے پرچہ پوسٹ کرتے اور بیٹھک کے نل پر اپنی خا کی قمیضیں دھوتے سبطین
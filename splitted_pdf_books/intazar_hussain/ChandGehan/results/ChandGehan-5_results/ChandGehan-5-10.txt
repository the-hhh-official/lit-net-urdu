92
ہی نہیں آتا ۔
پاکستان کنکشنز
بوجی کے اس فقرے نے بحث کو دوسری طرف موڑ دیا اور اس لیے گلشن کو اب ان کے پاس بیٹھنے کی ضرورت نہیں رہی ۔ آج کل
گلشن پر افسری کچھ زیادہ ہی مہربان تھی۔ اس لیے گلشن بھی اسے اطلاعات پہنچانے میں بخل نہیں برتی تھی ۔ البتہ فیاض خاں کے متعلق
جب کبھی افسری نے اس سے کچھ پوچھا تو اس کے کان ضرور کھڑے ہوئے مگر وہ اس پوچھ گچھ کی لم کو اچھی طرح سمجھ نہیں سکی۔
کئی ماہ تک علن کا کوئی ٹھکانا نہ ہو سکا۔ اس کی دوکان کیا چھٹی وہ اچھا خاصا گھن چکر بن گیا۔ اس کے مطالبات کچھ بہت لمبے
چوڑے نہیں تھے۔ اسے ایک چھوٹی سی دوکان کی تلاش تھی جہاں وہ تھوڑا بہت سود اخرید کر سجائے اور اپنی کھوئی ہوئی دوکان کی یاد تازہ
کرلے۔ مگر اس کی یہ خواہش پوری نہ ہوئی۔
وہ خدا سے مانگتا تو شاید کچھ پل بھی جاتا ۔ خدا ہمیشہ نہ ہی کبھی کبھی ضرور اپنے بندوں پر رحم کھالیتا ہے۔ مگر اس نے محکمہ بحالیات سے
دوکان مانگی تھی۔ محکمہ بحالیات والوں کا حال یہ ہورہا تھا کہ نہ ان کے قہر کا ٹھیک تھا نہ مہر کا۔ سخاوت اور بخل دونوں کا انہوں نے وہ اعجاز
دکھایا کہ اگلے پچھلے سارے ایکارڈ مات ہو گئے۔ جس پہ مہربان ہوئے اس کا منہ موتیوں سے بھر دیا۔ جنہیں عنایت کا مستحق نہ سمجھا۔
انہوں نے الاٹمنٹ کے دفتروں کی دہلیز کی خاک نہ چھوڑی اور پھر بھی پیاسے ہی لوٹے۔ علن پر ایک مرتبہ عنایت ہوئی تھی۔ مگر عجب
انداز سے۔ اس نے اپنے بارے میں درخواست میں لکھا تو یہی تھا کہ وہ حسن پور میں پنواڑی کی دوکان کرتا تھا۔ الاٹمنٹ والوں نے
اس کے حال پہ کمال مہربانی کی کہ ایک انگریزی دواخانہ اس کے نام الاٹ کر دیا۔ اس پر ایک مہاجر کمپاؤنڈر نے بہت شور مچایا۔ علن
بھی اس بے ڈھب عنایت سے کچھ خوش نہ تھا۔ مہاجر کمپاؤنڈر کے شور مچانے پہ محکمہ کی سمجھ میں یہ تو آ گیا کہ انگریزی دواخانہ ملن کے
نام الاٹ نہیں ہونا چاہیے۔ مگر اس کے بعد وہ اس مہاجر کمپاؤنڈر کو نہیں بلکہ ایک پر چونے کو الاٹ ہوا۔ بہر حال علن اس جھک جھک
سے بچ گیا۔ اس کے بعد اس نے بہت دوڑ دھوپ کی اور ایک ایک کلرک کی ہتھا جوڑی کی مگر پھر اس کی قسمت ٹس سے مس نہ ہوئی۔
الاٹمنٹ والوں سے مایوس ہو کر علمن نے اپنے طور پر دوکان حاصل کرنے کی کوشش کی۔ مگر کچھ حاصل نہ ہوا۔ دوکان نہ ملی تھی نہ ملی۔
آخر اس نے فیصلہ کیا کہ بساط خانے کا سامان گاڑی پر رکھ کے بیچا جائے۔ اس کے پاس رکھا کیا تھا جو یہ سامان خرید تا قلاش اور بے
سہارا مہاجروں کے لیے اس زمانے میں ایک ہی بیو پار کھلا ہوا تھا اور وہ تھا کبابوں کا بیو پار۔ لاہور میں مویشی دھڑا دھڑ ذبح ہور ہے
تھے۔ جس کسی کو کوئی صورت نظر نہ آئی۔ اس نے بڑے کا تھوڑا سا گوشت خرید افٹ پاتھ پہ چولہا گرم کیا اور کباب بنانے شروع کر
دیئے۔ علن جب ہر طرف سے مایوس ہوا تو وہ بھی آخر اسی طرف متوجہ ہوا۔ لنڈا بازار سے چھ سات سیخیں خریدیں۔ ایک دوکاندار
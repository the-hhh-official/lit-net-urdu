93
پاکستان کنکشنز
اسے اس کے پتھر پہ بیٹھنے کا معاہدہ کیا اور مزے سے کباب بیچنے شروع کر دیئے ۔ یہی پتھر بال آخر علن، رفیا اور کالے خاں کی ٹھیک
بن گیا مگر اس ٹھیک کو وہ حیثیت حاصل نہ ہو سکی جو حسن پور کی دوکان کو حاصل تھی۔ اب وہ لوگ کہاں تھے۔ جن کی علن کی دوکان پر
بیٹھک جما کرتی تھی اور جہاں بیٹھ کر رفیا کا تخیل بے لگام ہو جاتا تھا اور کالے خاں کی مونچھیں تن جاتی تھیں۔ اور علمن کا پلیوں خون بڑھتا
تھا۔ سامنے سڑک پر بے سروسامان پریشان حال مہاجروں کی ٹولیوں کی ٹولیاں نظر آتیں اور گزرجاتیں۔ ہر قماش کا آدمی چلتا دکھائی
دیتا۔ ہر رنگ کی صورت نظر آتی اور رفیاء علن اور کالے خاں چپ چاپ بیٹھے رہتے ۔ ان کی وہ فقرہ بازیاں وہ قہقہے وہ گپ بازیاں یوں
ختم ہوئی تھیں ۔ گویا وہ ان سے کبھی آشنا ہی نہ تھے۔ دراصل تینوں ہی اب کچھ ضرورت سے زیادہ سنجیدہ ہو گئے تھے۔ کالے خاں نے
پشاور رجمنٹ کے واقعات سنانے چھوڑ دیئے تھے۔ اب اسے بہت دنوں سے یہ بتانے کی بھی ضرورت پیش آئی تھی کہ وہ واقعی پٹھان
ہے۔ خیر کالے خاں یون بھی ایسا با تونی نہیں تھا۔ تعجب تو رفیا پہ ہے جس کی زبان کبھی تالو سے لگتی ہی نہیں تھی اور جو ایک ایک اشارے
سے ایک ایک داستان تیار کرتا تھا آخر اسے کیا ہو گیا تھا۔ اس کے تخیل کی اڑان کہاں چلی گئی تھی ۔ اب تو وہ یوں خاموش بیٹھا رہتا تھا
گو یا اس کے پاس کہنے کے لیے کچھ نہیں ہے۔ ولی کا تذکرہ بھی ختم تھا اور اخبار کی خبر میں بھی معرض بحث میں نہیں آتی تھیں ۔ سپو میاں
کا ذکر ہوتا لیکن بس ضرورت کے مطابق علن رفیا، کالے خاں تینوں گم متھان بنے بیٹھے رہتے۔ علن خاموشی ۔ سے کباب سینکتا رہتا ۔
کوئی گاہک آ کر کباب مانگتا۔ علن چپ چاپ سیخوں سے طشتری میں کباب اتارتا ان پر پیاز چھڑکتا، چٹنی ڈالتا اور گاہک کے
حوالے کرتا۔ گاہک کباب کھا کر پیسے ادا کرتا اور آگے بڑھ جاتا اور علن پھر اونگھنے لگتا۔ اس کے چہرے پہ ایک ایسی افسردگی اور
اضمحلال نظر آتا تھا جو اس سے پہلے کبھی اس کے چہرے پر نہیں دیکھا گیا تھا۔ افسردگی خالے خاں کے چہرے پہ بھی نظر آتی تھی۔ لیکن
اس افسردگی میں ایک اضطرب ایک بے چینی کی کیفیت بھی ملی نظر آتی تھی۔ اسے دیکھ کر اکثر یہ شبہ گزرتا کہ اس کی کوئی چیز کھو گئی ہے اور
وہ اسے ڈھونڈھ لینے کے لیے بیتاب ہے۔ علن کے برابر وہ گم سم بیٹھا رہتا سڑک پر چلتی ہوئی بھیڑ سے بے غرض، کبابوں کی خوشبو سے
بے نیاز ۔ اور وہ یکا یک چونک اٹھا۔ ابے علن ۔
علن لا پروائی سے ہوں“ کہتا اور آگ کو پنکھا کرنے لگتا۔
کالے خاں پوچھتا ۔ یار کیا ... شیر و سچ مچ مر گیا ؟“
رفیا ان الفاظ پر اچانک چونکتا۔ پہلے وہ کالے خاں کو دیکھتا۔ پھر اس کی سوالیہ نگاہیں ملن کے چہرے پر جم جاتیں۔
علن کا ہاتھ ڈھیلا پڑ جاتا۔ لیکن وہ آگ کو بدستور پنکھا کئے جاتا۔ وہ تھوڑی دیر خاموش رہتا اور پھر آہستا سے بڑے افسردگی
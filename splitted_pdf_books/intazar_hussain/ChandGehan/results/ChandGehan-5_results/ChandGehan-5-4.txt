86
پاکستان کنکشنز
فیاض خاں کی مخالفت پہ کوئی دھیان نہیں دیا گیا۔ سبطین اور مزمل دونوں قوم سے بہت پر امید تھے۔ سبطین کے گرداب پھر
خواتین کا گروہ جمع ہوتا جا رہا تھا۔ مزمل کے ساتھ لاہور کے ایک اور جو شیلے طالب علم اجمل نے سبطین کے یہاں آنا جانا شروع کر دیا
تھا۔ جب اخبار کی تجویز نے زیادہ زور پکڑا تو یہ دونوں منچلے سبطین کی بیٹھک ہی میں آ پڑے۔ مزمل کو دعا دیجئے کہ اس نے ایک اچھے
خاصے بڑے مکان کا قبضہ سبطین کو دلا دیا تھا۔ سبطین نے اخبار کی جو سکیم سب سے پہلے تیار کی ۔ وہ بڑی جامع تھی۔ مگر اس میں روپے
پیسے کا ذکر فکر کہیں نہیں تھا۔ یہ بات اسے حق صاحب کے یاد دلانے پہ یاد آئی۔ یہ مشورہ بھی حق صاحب ہی کا تھا۔ کہ چندے کے لیے
ایرا غیرا کے سامنے ہاتھ پھیلانے کی ضرورت نہیں ہے شہر کے چند ایک رئیسوں سے مل لیجئے وہ ضرور مدد کریں گے۔ آخر یہ فرض حق
صاحب ہی نے ادا کیا کہ وہ سبطین کو مختلف رئیسوں سے ملانے کے لیے لے گئے ۔ جن سے بقول ان کے ان کی گاڑی چھنتی تھی۔ اس
قسم کی ملاقاتوں کے بعد ہمیشہ یہ دیکھا گیا کہ سبطین پان کی گلوری کلے میں رکھے اکیلا گھر لوٹا ۔ مزمل کی باز پرس کا ہمیشہ یہ جواب دیا گیا
کہ وہ آدمی تو تواضع کے ہیں۔ مگر حق صاحب نے مصلحتاً ہماری تحریک کا ذکر مناسب نہ سمجھا۔ پھر کسی دن جائیں گے ۔ آخر اس
توجیہہ سے خود سبطین کو اکتاہٹ ہونے لگی اور اس نے ایک مرتبہ پھر مسلمان رئیسوں کے اخلاقی زوال کو اپنا محبوب موضوع قرار دیا۔
حق صاحب کا بھی اب اس مشغلہ سے دل بھر چکا تھا۔ شاید موضوع کی تبدیلی وہ بھی چاہتے تھے۔ چنانچہ انہوں نے ایک روز آ کر
سبطین کو اطلاع دی کہ ایک پریس کے الاٹمنٹ کا مسئلہ درپیش ہے۔ انہوں نے یہ بھی یقین دلایا تھا کہ الاٹمنٹ افسر میرا ملاقاتی
ہے۔ اس خبر سے سوکھے دہانوں میں پانی پڑ گیا۔ سبطین نے ایک مرتبہ پھر پھریری لی اور اللہ کا نام لے کر پریس کے لیے درخواست
داغ دی۔ اس کے بعد دوڑ دھوپ شروع ہوئی ۔ دفتر کے ہر کلرک کی میز پہ دستک دی گئی اور ہر افسر سے ملاقات کی گئی ۔ البتہ اس افسر کا
پتہ نہ چلا۔ جس سے حق صاحب کی علیک سلیک تھی۔ مگر یہ واقعہ ہے کہ حق صاحب اس ساری مہم میں سبطین کے ہمرکاب رہے۔ اس مہم
کا خاتمہ بالخیر یوں ہوا کہ وہ پریس ایک مہاجر دھوبی کو الاٹ ہوا۔ سبطین نے جب بہت ہائے تو بہ مچائی تو اسے ایک لانڈری الاٹ کر
دی گئی۔ سبطین یوں بھی مطمئن تھا کہ اس آمدنی سے اخبار چلایا جاسکتا ہے مگر ایک رنگریز اس کے پیچھے پڑ گیا اور بڑے افسروں تک یہ
بات پہنچا دی کہ سبطین کو اس کام سے کبھی کوئی تعلق نہیں رہا اور سبطین نے یہ کمال کیا کہ وقت مقررہ پر لانڈری کا قبضہ لینے نہیں پہنچا۔
یوں آئی چیز اس کے ہاتھ سے نکلی گئی۔
اس ناکامی کے بعد سبطین کے شاگردوں میں حق صاحب کے خلاف ایک عام رد عمل شروع ہو گیا۔ صرف ایک سبطین نے ان کی
نیت پر شبہ کرنے کی ضرورت محسوس نہیں کی۔ لیکن نمبر دار صاحب اس قسم کی بدنامیوں سے بچے ہوئے تھے۔ چنانچہ جب انہوں نے
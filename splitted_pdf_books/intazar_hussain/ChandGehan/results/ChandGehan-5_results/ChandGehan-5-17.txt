99
پاکستان کنکشنز
محسوس کیا۔ یہ تجربہ اس کے لیے نیا بھی تھا اور تسلی بخش بھی۔ اس نے اب تک زمین کو اپنے قدموں سے روندا تھا۔ اس کی نرمی اور
حلاوت کو محسوس نہیں کیا تھا اسے یوں لگا کہ ایک لطیف سے سر دلباس میں ملبوس کوئی نرم گرم چیزا سے اپنی آغوش میں لئے لے رہی ہے
اور وہ اس میں گم ہوا جارہا ہے۔ اس پر ایک شیریں خشی سی چھائی جا رہی ہے۔ یکا یک ایک حفیف سے کھٹکے سے اس کا دھیان بٹ گیا۔
وہ بہت چونکا تو نہیں مگر آہستہ سے آنکھیں ضرور کھول دیں۔ سورج نکل آیا تھا۔ نرم سنہری شعاعیں گھاس کے گدگدیاں کر رہی تھیں۔
تھوڑے سے فاصلے پر کوڑے کے ڈھیر پر جنگلی کبوتروں کا ایک غول اتر آیا تھا اور بڑی سرگرمی سے اس میں سے دانے چگ رہا تھا۔
دانہ چگتے چلتے ان کے سرا پا حرکت جسم بار بار اتنے قریب آ جاتے کہ بس یوں لگتا کہ زمین پر کسی نے بہت سا سرمہ بکھیر دیا ہے اور اس
میں برقی لہریں پیدا ہوگئی ہیں۔ پاس ہی کوؤں کی بھی ایک ٹولی مٹر گشتیاں کرتی پھرتی تھی ۔ کبوتروں کا غول آپ ہی آپ بھر اکھا کے
اڑ گیا۔ کوؤں کے دل میں نہ جانے کیا سمائی کہ وہ بھی وہاں سے اڑ لئے ۔ ایک کونے کا باز ولٹک گیا تھا اس نے پہلے تو اڑانے کی کوشش
کی ۔ مگر جب وہ اس کوشش میں ناکام رہا تو بہت دور تک گھاس پر دوڑتا چلا گیا۔ مگر کوے دور نکل گئے تھے اور وہ تھک کر پھر رینگنے لگا۔
فیاض خان بہت دیر تک اس ا پانچ کوے کو دیکھتا رہا اور رفتہ رفتہ اسے یوں محسوس ہوا کہ خود اس کا باز بھی لٹک گیا ہے۔ کسی غلچی کے غلہ
نے اس کا باز و تو ڑ کر رکھ دیا ہے اور کوؤں کی باقی برادری سے اس کا ناطہ ٹوٹ چکا ہے۔ اس وقت پہلی بار اس کے دل میں خیال آیا کہ
اس نے اپنی زندگی بلا وجہ ضائع کی ہے۔ اس خیال کے ساتھ ساتھ اس کے مزاج کی درشتی اور شدت سرد پڑ گئی اس کی جگہ ایک افسردہ
سی کیفیت نے لے لی۔ افسردگی کے ساتھ ساتھ اس خیال نے اور زور پکڑا۔ اس کے جسم کے کسی نا معلوم کونے سے ایک آواز آرہی
تھی۔ زندگی ضائع ہو گئی ۔ زندگی ضائع ہو گئی ۔ پہلے اس نے اس آواز کا گلا دبانے کی کوشش کی ۔ اس پر غلبہ پانا چاہا لیکن اس آواز
کا زور بڑھتا گیا۔ اور وہ پسپا ہو کر مضمحل ہونے لگا۔ عین اسی عالم میں اسے افسری کا خیال آیا۔ وہ پکا ہوا پھل جو اس کی گودی میں آگرا
تھا اور جسے اس نے ٹھکرا دیا تھا۔ کاش وہ وقت پھر واپس آئے اور ایک مرتبہ پھر ..... مگر اس خواہش کا گلا اسی آواز نے گھوٹ دیا۔
جو اس کے جسم کے نا معلوم کونے سے بلند ہو رہی تھی اور جو کہ رہی تھی۔ " زندگی ضائع ہوگئی ۔ وقت بیت گیا۔ اس نے آنکھیں بند کر
لیں اور دھیان بٹانے کی خاطر ایک مرتبہ پھر اس کیفیت کو محسوس کرنا چاہا جس کا وہ تھوڑی دیر پہلے تجربہ کر چکا تھا مگر وہ دھڑکتی ہوئی
آغوش جو تھوڑی دیر پہلے اسے بھینچ لینے کے لیے بے تاب تھی۔ اب سمٹ گئی تھی۔ زمین کی وہ سوندھی سوندھی خوشبو وہ نرمی وہ حلاوت
غائب ہو چکی تھی۔ ٹھنڈی گھاس پہ لیٹے لیٹے اسے جاڑا لگنے لگا۔ وہ اٹھ بیٹھا۔ اس نے پیروں میں بوٹ ڈالے ان کے تسمے باندھے
اور اٹھ کر آگے بڑھ گیا۔
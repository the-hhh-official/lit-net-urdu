102
پاکستان کنکشنز
گھوم کر تقریریں کی جائیں اور لوگوں تک اپنی بات پہنچائی جائے مگر پھر اس نے سوچا کہ خالی تقریروں سے کیا ہوتا ہے۔ کوئی ٹھوس
کام کرنا چاہیے۔ ٹھوس کام کی تلاش میں اس کا ذہن ایک اور طرف نکل گیا۔ اس نے سوچا کہ ایک درس گاہ قائم کرنی چاہیے۔ ایسی
درسگاہ جو ایک مدرسہ فکر بن جائے ایک زبردست قومی ادارے کی شکل اختیار کر لے۔ اس سلسلہ میں اس نے اگلی پچھلی ساری مسلمان
درسگاہوں کے نظام کا جائزہ لے ڈالا۔ موجودہ مسلمان درس گاہوں میں کسی کے نظام نے اسے اپیل نہیں کیا۔ کسی کو اس نے مغرب
زدہ کہ کر رد کیا اور کسی کو اس نے دقیانوسی نظام قراردیا۔ ان درس گاہوں کے متعلق سوچتے سوچتے اس کا ذہن ” شانتی نکین کی طرف
رجوع ہو گیا۔ اس کے نظام نے اسے بہت متاثر کیا۔ اسے اس پر ایک ہی اعتراض تھا کہ اس کی فضا مخصوص طور پر ہندو ذہنیت کی
ترجمان ہے۔ اس نے سوچا کہ ایک درس گاہ شانتی نکین کے طرز پر قائم کرنی چاہیے۔ مگر اس کی فضا کی بو باس اسلامی ہونی چاہیے۔
اس سے سادھو نکلنے چاہئیں ۔ بلکہ مجاہدین اور عمل کی تعلیم دینے والے مفکرین پیدا ہونے چاہئیں۔
سبطین نے جب مزمل اور اجمل کے سامنے اپنا منصوبہ پیش کیا تو انہوں نے کچھ ایسی گرمجوشی سے اس کا استقبال نہیں کیا۔ اب
تک تو ان کی روش یہی رہی تھی کہ جب سبطین پھر یری لیتا تو وہ بھی پھریری لیتے اور جب سبطین افسردہ ہوتا تو وہ بھی افسردہ ہو جاتے۔
مگر اس مرتبہ ان کی افسردگی دیر پا ثابت ہوئی۔ اخبار کے بند ہو جانے نے ان میں ناکامی کا ایسا احساس پیدا کیا تھا جو یوں فرد ہونے
والا نہ تھا۔ سبطین جب کبھی نیا منصوبہ پیش کرتا تو اس میں امید کی ایک نئی لہر دوڑ جاتی تھی اور یہ لہر اس کے ارد گرد بیٹھنے والوں میں بھی
گرمی پیدا کر دیتی۔ لیکن آج سبطین پورے جوش و خروش کے ساتھ اپنا منصوبہ بیان کر رہا تھا اور اجمل اور مزمل چپ تھے۔ ان کے
چہروں پہ بدستور ایک افسردگی چھائی ہوئی تھی ۔ سبطین اپنا پورا منصوبہ بیان کر چکا۔ وہ بدستور چپ رہے۔ ان کے چہروں پر کسی قسم کی
تبدیلی کے آثار پیدا نہیں ہوئے۔
آخر سبطین نے انہیں ٹو کا ۔ ”میاں چپ کیوں ہو۔ کچھ بولونا ۔
مزمل جماہی لیتے ہوئے بولا ” کیا بولیں؟“
سبطین نے پھر جوش میں آ کر کہا ۔ اماں بتاؤ نا کہ کیسی سکیم ہے۔“
بہت اچھی ہے۔ مزمل نے آہستگی سے جواب دیا۔
اجمل نے ٹکر الگایا۔ اچھی ہے اور بس۔“
کیا مطلب؟ سبطین نے چونک کر اجمل کو دیکھا۔
83
پاکستان کنکشنز
فیاض خاں اسے دیر تک ٹکٹکی باندھے دیکھتا رہا۔ اس نے اس کے چہرے پہ کسی گہرے دکھ کی علامت ڈھونڈنے کی بہت کوشش
کی اور آخر اپنی ناکامی پر جھلا کر اٹھ کھڑا ہوا۔ اس نے خاموشی سے چائے کے پیسے ادا کئے اور دوکان سے باہر نکل آیا۔ اس نے پھر
لمبے لمبے ڈگ بھر نے شروع کر دیئے ۔ بلکہ شاید اب اس کی رفتار زیادہ تیز ہو گئی تھی۔ اسے تو جتنا غصہ آتا تھا یہ واقعی ایک سوال ہے
جس کا جواب آسانی سے نہیں دیا جا سکتا ایک گلی سے دوسری گلی میں اور دوسری گلی سے تیسری گلی میں وہ یوں داخل ہورہا تھا۔ گویا بہت
جلد اسے کہیں پہنچنا ہے۔ مگر اسے پہنچنا کہاں تھا؟ ایک بوڑھے کباب فروش کو دیکھ کر وہ ٹھٹھکا۔ کباب فروش نے فٹ پاتھ پر بجلی کے
کھمبے کے برابر اپنی دوکان جمائی تھی۔ کھمبے پر ایک پٹھے کا ٹکر الٹکا دیا گیا تھا۔ جس پہ کالی روشنائی سے لکھا ہوا تھا۔ دلی کباب والا ۔
فیاض خاں فٹ پاتھ پر اکڑوں بیٹھ گیا۔ لاؤ۔ بڑے میاں! کباب کھلاؤ۔“
کباب کھاتے کھاتے فیاض خاں نے پوچھا۔ کہو بڑے میاں فساد کے دنوں میں آئے تھے؟“
ہاں میاں “ کباب فروش متاسفانہ لہجہ میں بولا ۔ ”ساری دلی میں آگ لگ رہی تھی اپنی بھری دوکان چھوڑ کے آیا ہوں۔
سامنے سیخیں رکھی تھیں۔ بس انہیں بغل میں مارا اور نکل پڑا۔ کباب فروش آگ جھپکنے لگا۔ پھر آپ ہی آپ کہنے لگا۔ ”میاں بہت
بڑی دو کان تھی میری ۔ یہاں کیا ہے سڑک پر بیٹھا ہوں ۔“
فیاض خاں اٹھ کھڑا ہوا۔ ” لو بڑے میاں اپنے پیسے ۔ اور آگے چل پڑا پھر وہ لمبے لمبے ڈگ بھر نے لگا۔ ہر ڈگ کے بعد اس کی
رفتار زیادہ تیز ہوتی جاتی تھی ۔ وہ کسی سڑک پر سے گزر رہا تھا۔ اس کا شاید اسے احساس نہیں تھا۔ ایسا عالم میں اکثر وہ سڑکوں اور گلیوں
کے احساس سے بری ہو جاتا تھا۔ دوکانیں اور دوکانوں کے بڑے بڑے بورڈ سامنے آئے اور گزر گئے تانگوں سائیکلوں اور
موٹروں کے شور میں وہ اپنے آپ کو کم ہوتا ہوا محسوس کر رہا تھا۔ ایک رواں دواں ہجوم تھا اور اس ہجوم میں ہو بہا چلا جارہا تھا۔ اس کا جی
چاہا کہ یہ ہجوم بڑھتا چلا جائے اور پھر بے تحاشا وہ دوڑ نا شروع کر دے پھر اتنا شور ہو کہ کانوں کے پردے پھٹ جائیں اور اس رستا
خیز میں وہ گم ہو جائے کھو جائے ۔ اس نے کئی ایک مرتبہ غیر واضح طور پر یہ خواہش بھی محسوس کی کہ ایکا ایکی زمین اس زور سے ہلے کہ یہ
ساری بلند و بالا عمارتیں اڑا اڑا ادھم کر کے نیچے آگریں اور ساری چیزیں اوندھی ہو جائیں اس نے اور برق رفتاری سے چلنا شروع کر
دیا۔ کئی ایک شخصوں سے اس کی نادانستہ طور پر ٹکر ہوئی۔ ایک دو آدمیوں کو اس نے جان بوجھ کر کندھا مارا۔ اس نے یہ دیکھنے کی زحمت
گوارا نہ کی کہ اس کی اس روش کا ان پر کیا ردعمل ہوا۔ ادھر ادھر دیکھے بغیر وہ آگے بڑھے چلا گیا۔ پھر اچانک اس نے اپنے آپ کو ایک
مختلف فضا میں پایا۔ یہاں نہ تانگوں اور موٹروں کا شور تھا نہ راہگیروں کا ہجوم تھا۔ اکا دکا را بگیر ایک فراغت کے احساس کے ساتھ چلتے
84
پاکستان کنکشنز
پھرتے دکھائی دے رہے تھے۔ کبھی کبھی کوئی سائیکل سوار آہستہ آہستہ سائیکل چلاتا نظر آتا اور اطمینان سے گزارا چلا جاتا۔ ایک
دوکان پر بیٹھے کا تر شا ہوا ایک قد آدم با بو کھڑا مسکرا رہا تھا۔ جس کے پتلون اور کوٹ کا ایک ایک گوشہ پوری نفاست سے دکھایا گیا تھا
اس کے نیچے لکھا تھا۔ اپنا سوٹ یہاں سلوائے چند قدم کے فاصلہ پر ایک پنواڑی کی دوکان نظر آئی جس پر چند آدمی بیٹھے باتیں
گھوٹ رہے تھے۔ پنواڑی کی دوکان دیکھ کر اس نے سگرٹ کی طلب محسوس کی۔ اس نے بڑھ کر سگرٹ کا پیکٹ مانگا۔ دوکان کے
پتھر پہ ایک شخص بیٹھا کہ رہا تھا۔ اماں مجھے تو پہلے ہی پتہ چل گیا تھا کہ حملہ ہونے والا ہے۔ سامان باندھ بوندھ گھر والوں کو لے نکل
پڑا۔ بس میاں یہ سمجھ لو کہ اس نے بڑی خیریت کی۔ ادھر میں سٹیشن پہنچا اور ادھر واں حملہ ہو گیا ۔ فیاض خاں نے اسے گھور کے دیکھا
اور پھر سگرٹ کے پیسے ادا کر کے آگے بڑھ گیا۔ اس خاموش اور پر سکون گلی میں اس نے اپنا دم گھٹتا ہوا محسوس کیا۔ اس کا جی چاہا کہ وہ
کسی ایسی سڑک پہ جا پہنچے۔ جہاں کھوٹے سے کھوا چھلتا ہوا اور تانگوں، موٹروں اور سائیکلوں کے شور سے کان پڑی آواز سنائی نہ
دے۔ وہ پھر برق رفتاری سے چلنے لگا۔ گلی کے نکڑ پر ایک مزدور سے اس کی بری طرح ٹکر ہوئی۔ مزدور نے تڑخ کر کہا۔ میاں سامنے
دیکھ کر چلا کرو۔ اس نے اس بات کا جواب دینا ضروری نہ سمجھا۔ اور اپنی رفتار میں کسی قسم کی تبدیلی کئے بغیر آگے بڑھ گیا۔ مختلف پتلی
پتلی گلیوں اور پر ہجوم سڑکوں کو عبور کرنے کے بعد اس نے اپنے آپ کو ایک وسیع اور طویل سڑک پر مڑتے ہوئے محسوس کیا۔ یہاں نہ
سواریوں کا شور وغل تھا۔ نہ دوکانوں کی دورویہ قطار میں تھیں ۔ گھنے سایہ دار درخت دور تک دور و یہ صفیں باندھے کھڑے تھے۔ کبھی کبھی
کوئی بس گزری چلی جاتی اور اس کے گزر جانے کے بعد پھر خاموشی پھیل جاتی۔ یہ درخت کچھ یوں کہتے نظر آتے تھے کہ یہ لمحہ بھر کا
شور کیا حقیقت رکھتا ہے۔ ہم نے بڑے بڑے ہنگامے دیکھے ہیں۔ ہر ہنگامہ بال آخر ایک جاوداں سکوت میں تبدیل ہو جاتا ہے۔
فیاض خاں بدستور لمبے لمبے ڈگ بھر رہا تھا۔ اب اسے اپنے قدموں کی چاپ صاف سنائی دے رہی تھی اور اپنے دل کے دھڑکنے کی
آواز بھی۔ راوی کے پل پر پہنچ کر وہ ٹھٹھکا۔ ایک لمحہ کے لیے اس کے دل میں خیال آیا کہ وہ پل پر کھڑے ہو کر دریا میں چھلانگ لگا
دے۔ مگر یہ خیال جلد ہی زائل ہو گیا۔ اسے اس بات سے مجھلاہٹ ہونے لگی کہ یہ دریا اتنی ست روی سے کیوں بہہ رہا اس میں
ایک امنگ پیدا ہوئی کہ دریا کی لہریں بلند ہوتی چلی جائیں اور سمندروں کے شور کے ساتھ پل کے اوپر سے بہنے لگیں اور پھر منہدم ہو
کر پانی میں بیٹھ جائے۔ پھر خود بخود اس کے قدم اٹھ گئے اور وہ آگے بڑھ گیا۔ درختوں کے سائے اب کچھ اور گہرے وہ گئے تھے۔
اس پر فضا سڑک پہ سے گزرتا ہوا وہ بال آخر مقبرہ جہانگیر میں جا پہنچا۔ آم کے ایک درخت کے نیچے ٹھنڈی ٹھنڈی گھاس پہ وہ تھک کر
لیٹ گیا۔ یہاں لیٹ کر اس نے پہلی مرتبہ واضح انداز میں سوچا کہ آخر لوگ افسوس کرنے کی باتوں پر افسوس کیوں نہیں کرتے۔ پھر وہ
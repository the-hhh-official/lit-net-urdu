88
پاکستان کنکشنز
سارے دن لکھتا۔ اڈیٹوریل مضامین اڈیٹر کی ڈاک کا کالم خبروں کی تلخیص، خبروں پر تبصرہ غرض یہ ہفت روزہ اخبار شروع سے آخر
تک سبطین کے قلم کا مرہون منت ہوتا ۔ مگر نہ محنت مشقت کام آئی نہ خلوص سے بات بنی۔ ہر تد بیرالٹی پڑی۔ اخبار کو نہ چلنا تھا نہ چلا۔
چنده رفتہ رفتہ ختم ہونے لگا اور ایک دن وہ آیا کہ پریس کی اجرت ادا کرنے کی غرض سے مزمل کو اپنے کورس کی ساری کتابیں یکمشت
بیچ دینی پڑیں۔ دوسری مرتبہ اس عمل کو اجمل نے دہرایا۔ مگر اخبار کی حالت یوں کب سنبھلتی تھی۔ پرچے بک اسٹال پر بھیجے جاتے وہاں
وہ ہفتوں رکھے رہتے اور آخر خاک میں اٹ کر اپنے اصل مقام پر واپس آ جاتے ۔ کسی خریدار کے پاس پیسے بہت فالتو ہوئے تو اس
نے پرچہ خرید لیا ور نہ عام طور پر یہی ہوا کہ دیکھنے والے نے پر چہ اٹھایا۔ الٹا پلٹا اور رکھ دیا۔ حق صاحب نے ایک روز از راہ ہمدردی یہ
بتایا کہ پرچے کی پبلسٹی اچھی ہوئی دوسرے دن سبطین نے ادھار قرض سے اشتہار چھپوائے اور اجمل اور مزمل نے خود جا جا کے
اشتہاروں کو لوگوں میں تقسیم کیا اور دیواروں پر چپکا یا مگر نتیجہ وہی ڈھاک کے تین پات رہا۔ پھر جب اشتہارات کی کمی کی طرف اشارہ
کیا گیا۔ تو مزمل اپنے اثر و رسوخ سے دو ڈھائی اشتہار بھی جھپٹ لایا۔ مگر پرچے کی تقدیر میں تو ڈو بنا لکھا تھا۔ کسی طرح نہ ترا۔ پرچہ کسی
طرح نہ ترا اور قوم کا ضمیر کسی صورت بیدار نہ ہوا۔
ہے۔
ایک روز جب فیاض خاں واہی تو اہی گھر واپس آیا تو دیکھتا ہے کہ کمرے کی بجلی غائب ہے۔ اس کی بجائے ایک موم بتی جل رہی
کیوں بھئی بجلی کو کیا ہوا ؟“
کٹ گئی ۔ مزمل نے جواب دیا۔
"کیوں؟
بل کے تین سو روپے کس گھر سے آتے ؟ سبطین بولا ۔
مگر تمہارا اخبار کا کام کیسے ہوا کرے گا ؟“
سبطین حسرت آمیز لہجہ میں بولا ۔ وہ کام اب ختم ہو گیا ۔“
فیاض خاں نے چونکنا مطلق ضروری نہ سمجھا۔ اطمینان سے بولا۔ خیر وہ کام تو ختم ہونا ہی تھا۔ مجھے تمہاری فکر ہے۔ تمہارا وقت اب
کیسے گزرا کرے گا۔
اس طنز کا کوئی جواب نہیں دیا گیا۔ فیاض خاں نے جوتے کے تسمے کھولے اور چادر میں منہ لپیٹ کر خراٹے لینے لگا۔
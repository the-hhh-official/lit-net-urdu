97
پاکستان کنکشنز
ڈوبتی جاتی ہے۔ دور سے کسی اکیلے کتے کے رونے کی آواز برابر آئے چلی جا رہی ہے۔ ہم لوگوں سے تو یہ کتنا ہی زیادہ حساس نکلا۔
کتنے آدمی کی نسبت یوں بھی زیادہ حساس ہوتے ہیں اور آدمی بے حس ہو جائے تو پھر وہ اور زیادہ حساس ہو جاتے ہیں۔ مگر یہ عجیب
بات ہے کہ دن کی روشنی میں ان سے زیادہ بے حس اور ذلیل مخلوق کوئی نظر نہیں آتی ۔ ان کے جگر کی ساری تپش ان کے دل کا سارا درد
کالی راتوں کے سناٹے میں پوری شدت کے ساتھ اپنا اظہار کرتا ہے۔ آخر وہ راتوں کو کیوں اتنے درد سے روتے ہیں اور وہ کونسی شے
ہے جو ان کے نالوں میں اتنا سوز اتنا کرب پیدا کر دیتی ہے۔ یہ سوال واقعی غور کرنے کا ہے مگر مجھے نیند آ رہی ہے۔ کیا دماغ اور کیا
آنکھیں انسان کے سارے حواس رات کے جادو کے سامنے بے بس ہو جاتے ہیں۔ میری آنکھیں بند ہوتی جا رہی ہیں۔ اب مجھے سو
جانا چاہیے۔
فیاض خاں نے ڈائری بند کر کے تکیہ کے نیچے رکھ لی اور چپکے سے لحاف میں دبک گیا آہستہ آہستہ اس کی آنکھیں بند ہونے
لگیں ۔ لیکن جب اس کی کنپٹی پر کھجلی ہوئی تو صرف اس کے ہاتھ نے ہی جنبش نہیں کی ۔ بلکہ اور دوسرے اعضا بھی بیدار ہو گئے۔ اس
نے آہستہ سے کروٹ لی اور سکڑی ہوئی ٹانگوں کو پھیلایا۔ رفتہ رفتہ اس کی آنکھیں پھر بند ہونے لگیں ۔ بلکہ اس مرتبہ تو اسے جھپکی بھی آ
گئی تھی۔ لیکن کسی نا معلوم کھٹکے سے اس کی آنکھ پٹ سے کھل گئی اس نے فورا ہی پھر آنکھیں بند کر لیں اور سونے کی کوشش میں
مصروف ہو گیا۔ مگر ذہن بھی عجب بے قابو شے ہے ایسی آہستگی سے آنکھ بچا کر نکلتا ہے کہ کانوں کان خبر نہیں ہوتی اور ان بھولے
برے رستوں پہ چل پڑتا ہے جنہیں حافظہ ہزاروں من مٹی کے نیچے دفن کر چکا ہوتا ہے۔ جانے اسے ان دو پٹھانوں کا خیال کیسے آیا
جنہیں اس نے کاندھے پر بندوق رکھے مال روڈ پہ لمبے لمبے ڈگ بھرتے دیکھا تھا اور جو کشمیر جانے کے لیے سرگرداں پھر رہے تھے
اس سے زیادہ عجیب بات یہ ہے کہ ان پٹھانوں کی تقریب سے اسے کالے خاں کا خیال آیا۔ ان پٹھانوں اور کالے خاں میں بس ایسا
ہی رشتہ تھا جیسا چورا ہے کی اینٹ اور ترازو کے بانٹ میں ہوتا ہے۔ لیکن تصور پر کسی کا کیا بس ہے۔ فیاض خاں کو کالے خاں کا خیال
آیا اور اسی تقریب سے آیا۔ کالے خاں کا خیال آتے ہی وہ بے ساختہ مسکرا پڑا۔ عجب بہنگم شخص ہے۔ سمجھتا ہے کہ نام کے ساتھ خان
لگانے سے وہ واقعی پٹھان بن جائے گا۔ بھلا نام میں کیا رکھا ہے۔ پٹھانی نام کا نہیں مزاج کا نام ہے۔ اب میرا ہی نام ہے اس میں
سے میں خان کا لفظ اڑا دوں تو فرق کیا پڑتا ہے اس خیال کے ساتھ ساتھ اس نے اپنے نام کے آگے سے خان کا لفظ واقعی اڑادیا اور
خالی ” فیاض کا تصور کرنا چاہا۔ اسے یوں محسوس ہوا کہ وہ ایک مرغا ہے۔ جس کا کیس یکا یک غائب ہو گیا ہے وہ سوچنے لگا کہ ” خان
مرغ کا کیس ہوتا ہے۔ کیس اڑا دیجئے ۔ مرغا غائب گنج رہ جاتا۔ کیس مرغوں کی نسلی علامت ہے قومی نشان ہے۔ اس کا خیال بھٹک کر
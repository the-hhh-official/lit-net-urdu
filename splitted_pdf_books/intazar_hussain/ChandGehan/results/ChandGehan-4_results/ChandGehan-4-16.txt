78
پاکستان کنکشنز
تھی۔ پکا مکان ممکن ہے اس بستی میں ایک ہی ہو۔ اس کی کیفیت یہ تھی کہ دو دیواریں خالی کٹڑیوں کو دوش پہ سنبھالے کھڑی رہ گئی تھی۔
باقی سارا مال مسالہ نے ملبہ کی شکل اختیار کر لی تھی۔ ایک اجلا سا سفید مینار یہ بتانے کو باقی رہ گیا تھا کہ یہ بستی مسجد سے محروم نہ تھی گاڑی
کی رفتار اور آہستہ ہوگئی۔ رفتار آہستہ ہونے کے ساتھ ساتھ آواز میں بھی تبدیلی پیدا ہوئی کئی سفید کھمبے گاڑی کے برابر آئے اور نکل
گئے ۔ رفیا چونک کر بولا ۔ ابے علن ۔ ابے او کالے خاں ۔ ابے اٹھو بے نا امر تسر آ گیا۔“
کالے خاں اور علن دونوں نے ہڑ بڑا کر آنکھیں کھول دیں۔ امرتسر آ گیا ؟“
کئی طرف رف سے آوازیں بلند ہو ئیں ۔ کیوں بھئی امرتسر ہے؟“
ایک طرف سے آواز آئی۔ امرتسر ابھی کہاں بھائی ۔ یہ تو مجھے جالندھر لگے ہے۔“
اس پر کسی نے ٹکڑ الگایا۔ ”میاں گھاس کھا گئے ہو۔ جالندھر امرتسر کے بعد آتا ہے۔“
جالندھر تو رات گزر بھی لیا۔ یہ انکشاف حق صاحب کی طرف سے کیا گیا جو رات بھر سوئے تھے۔
بھئی انبالہ آ رہا ہے۔“‘ نمبر دار صاحب نے قطعی انداز میں کہا۔
لیکن جب پلیٹ فارم کے آغاز پر لدھیانہ کی تختی نظر پڑی۔ تو ساری قیاس آرائیاں ختم ہو گئیں اور حسب دستور ایک دم سے سناٹا
چھا گیا۔ گاڑی پلیٹ فارم پر پہنچ کر رک گئی۔ پلیٹ فارم پہ جا بجا شر نا تھی ڈیرے ڈالے پڑے تھے۔ بعض شرنارتھیوں نے اپنے
خیموں کی حدیں اپنے بکس اور ٹرنک چن کر قائم کی تھیں۔ بعض شرنارتھیوں نے محض چار پائی کو کھڑا کر لینا ہی کافی سمجھا تھا۔ ایک سکھ
شرنا تھی نے ایک بینچ پر بستر جما کر اپنا ٹھکانا کیا تھا۔ سامنے دوسرے پلیٹ فارم پر شر نارتھیوں کی ایک گاڑی لدی پھندی کھڑی تھی۔
جس کے ڈبوں سے زیادہ چھت پہ ہجوم تھا۔ چند ایک بگڑے دل انجن پہ جا کے ٹک گئے تھے۔ ایک نوجوان سکھ شرنارتھی نے دوڈبوں
کے بیچ میں بڑے آرام سے زنجیروں میں اپنا گھونسلہ بنالیا تھا۔ مہاجروں کے اس غول کو وہ اس بری طرح تک رہا تھا۔ گویا آنکھوں
ہی آنکھوں میں انہیں کھا جائے گا۔ مگر ایک اس پہ ہی کیا منحصر تھا۔ وحشت تو ہر آنکھ سے برس رہی تھی۔ پلیٹ فارم پہ گھومنے والے
سکھوں نے کچھ اور ٹھسے کے ساتھ ٹہلنا شروع کر دیا تھا اور اپنی تنگی تلواروں کو کچھ اور زیادہ نمایاں کرنے کی کوشش کر رہے تھے گاڑی
کے اندر موت کا سناٹا طاری تھا۔ نمبردارنی نے صرف چٹکی کے ذریعہ فرحت کو ہدایت کی تھی کہ کمبخت اس وقت تو منہ ڈھک لے۔
نوجوان عورتوں نے تقریباً سب نے ہی اپنے منہ ڈھک لیے تھے۔ البتہ افسری نے اس سلسلے میں کوئی اہتمام ضروری نہ سمجھا۔ اس نے
نہ تو نقاب یکسر اٹھائی اور نہ اسے بالکل گرایا ہی ۔ کمبخت نو ابن کے طوطے کو بھی اسی وقت بولنا رہ گیا تھا۔ اس نے بڑے سکون سے نغمہ
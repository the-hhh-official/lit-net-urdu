69
پاکستان کنکشنز
تو جیہات کرنے میں صرف کی تھی ۔ آج حسن پور کے اسٹیشن پر مجسم سوال بنا کھڑا تھا اس کی سمجھ میں خاک نہیں آ رہا تھا کہ آخر یہ سب
کچھ کیسے ہوا۔ سبطین حیران تھا اور کالے خاں اور علن اور رفیا بھی حیران تھے۔ بوجی بھی حیران تھیں اور اگر حسن پور کے درودیوار میں
حیران ہونے کی صلاحیت ہوتی تو وہ بھی ضرور حیران ہوتے کہ حسن پور کے یہ ہیرو اوپر کوٹ کے یہ مڈہ آخر کیوں جا رہے ہیں اور کہاں
جا رہے ہیں۔ حسن پور کے درودیوار حیران نہ ہوئے ہوں مگر علن کی دوکان کی خستہ دیوار میں ضرور حیران ہوئی ہوں گی ۔ سب اپنا اپنا
سامان لے کر نکلے تھے۔ کوئی تھوڑا سا سامان لے کر نکلا تھا۔ کوئی بہت سا سامان لے کر نکلا تھا۔ لیکن علن کو نسا سامان لے کر نکلتا۔ اس
کی دوکان میں رکھا ہی کیا تھا۔ یہی سڑی بھی گڑ دہائیاں اور ریوڑیاں اور ٹوٹی پھوٹی چلمیں۔ اس کی دولت دوکان کی چیزیں نہیں خود
دوکان تھی دوکان کو وہ کیونکر لاتا۔ اور اب دوکان باقی کہاں تھی۔ وہ تو شاہ بہرام کی سبز پری نکلی شہر کے بادشاہ نے سبز پری کی سرائے
کے گرد حلقہ ڈال دیا اور سبز پری لوٹ پوٹ کر کبوتری بنی اور اڑ گئی۔ سبز پری اڑ گئی کھو گئی اور شاہ بہرام سر دھنتا رہ گیا۔ شاہ بہرام کی
قسمت میں آوارگی لکھی تھی ۔ شاہ بہرام آوارہ ہو گیا۔
ٹکٹ کی خریداری جوئے شیر لانے سے کچھ کم نہ تھی ۔ اسباب بک کرانا خود ایک مسئلہ تھا۔ پھر گیٹ پر ہو بھیڑ تھی کہ اس کو دیکھ کر
اچھے اچھوں کا پتہ پانی ہوتا تھا۔ غرض پلیٹ فارم تک پہنچنا ہفت خواں کا معرکہ بن گیا لیکن طے کرنے والوں نے ہفتواں کی ساری
منزلیں طے کیں اور جب اسپیشل اسٹیشن پر پہنچی تو اس میں آدمی ٹھسا ٹھس بھرے ہوئے تھے۔ دراصل وہ تو دلی کے اسٹیشن پر ہی پر ہو
چکی تھی ۔ اب تو اس میں تل دھرنے کی جگہ نہ تھی لیکن جہاں تل دھرنے کی جگہ نہ تھی۔ وہاں حسن پور کا ایک قافلہ کا قافلہ اور سما گیا۔ آدمی
جب پھیلتا ہے تو وسیع و عریض زمین بھی تنگ ہونے لگتی ہے اور جب سکڑتا ہے تو قتل بن جاتا ہے اس لدی پھندی گاڑی میں اور مسافر
کیسے سمائے ۔ بات تعجب خیز سہی مگر ہے واقعہ ہی۔ جو شخص جس ڈبے میں گھس سکا گھس گیا اور گھستے ہی ڈبے کا محافظ بن گیا اس قسم کے خود
ساختہ محافظ ہر ڈبے کے دروازے پہ ڈٹے کھڑے تھے۔ پلیٹ فارم پہ ٹامک ٹوئیاں مارنے والوں کی یہ متفقہ رائے تھی کہ یہ لوگ
اسلامی احساس سے عاری ہیں۔ ان ٹامک ٹوئیاں مارنے والوں میں سے جو شخص خوشامد در آمد سے یا دھینگا مشتی سے اندر پہنچ گیا۔
یک لخت ان کی صف میں شامل ہو گیا۔ ہر طرف نفسا نفسی پڑی تھی۔ دوسروں کی کسے خبر ہوتی ۔ لوگوں کو خود اپنا ہوش نہ تھا۔ ہر شخص
گاڑی میں داخل ہونے کے لیے باؤلا ہو ر ہا تھا۔ جو اندر داخل ہو گیا ۔ اسے جنت کا پروانہ مل گیا جورہ گیا اس کے لیے دنیا اندھیر ہو گئی۔
ایسے میں سبطین کی کیا چلتی اور بوجی غریب تو پس کے آٹا ہو جاتیں۔ مگر قسمت کی کارسازی دیکھئے کہ ایک ڈبے میں فیاض خاں بیٹھا نظر
آگیا۔ اس نے سبطین ہی کو نہیں اوپر کوٹ کے اور بہت سے لوگوں کو بھی اپنے ڈبے میں گھسا لیا۔ بوجی گاڑی میں بھلا کب سوار ہوئی
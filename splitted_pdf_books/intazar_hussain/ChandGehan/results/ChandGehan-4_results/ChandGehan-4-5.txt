67
پاکستان کنکشنز
دمشق میں قحط پڑ رہا ہے مگر یاروں نے عشق کو فراموش نہیں کیا ہے۔ بلکہ شاید قحط کے ساتھ ساتھ اس کی رفتار بھی تیز ہوگئی ہے جو بھی
مل پر پانی لینے گیا وہ پیمبر ہو کر پلٹا جولڑ کی کسی دوسرے خیمے کی طرف نکل گئی وہ ایک چوٹ مول لے کر واپس آئی۔ پرانے قلعہ میں
دن بھر نکاح ہوتے ہیں۔ دولہا دلہن خود ہی راضی ہو جاتے ہیں۔ قاضی غریب تو مفت میں بدنام ہو رہا ہے۔ خانماں برباد پناہ گزینوں
کے ہاتھ یہ اچھا مشغلہ آیا ہے۔ بیٹھے سے بیگار بھلی کا مضمون ہو رہا ہے۔
۲۲ ستمبر
بال آخر رخصت کی گھڑی آ پہنچی۔ اس عجیب و غریب شہر سے آج میں رخصت ہو رہا ہوں۔ یہاں میں آیا بھی عجب انداز سے
اور جا بھی رہا ہوں عجب انداز سے۔ میں نے مسلمانوں کے بہت سے شہر دیکھئے بہت سی بستیوں کی سیر کی ۔ مگر اس بستی کا سفر سب سے
انوکھا مار ہا۔ اس شہر کے درودیوار جن سے کل تک وحشت برستی تھی ۔ آج چپ چاپ حسرت کی تصویر بنے کھڑے ہیں۔ یہ لال قلعہ یہ
قطب مینار یہ جامع مسجد یہ مسلمانوں کی تاریخ کے گنگ تھے۔ یہ پر سوز منجمد مرھئے ۔ چند گھنٹوں کے اندر اندر میری نگاہوں سے اوجھل
ہو جائیں گے۔ یہ پوری بستی نگاہوں سے چھپ جائے گی تاریکی میں ڈوب جائے گی اور میں اپنے نئے وطن کی طرف جارہا ہوں گا۔
شہر سے جو سیاہ سایہ دار سڑک اسٹیشن کو جاتی ہے اسے دیکھ کر آج کچھ ایسا گمان گزرتا تھا کہ کوئی بڑا میلہ ڈال رہا ہے۔ اس سڑک
نے گنگا کے میلے اکثر ڈ ہلتے دیکھے تھے۔ لوگ منہ اندھیرے اٹھتے اور اکوں تانگوں میں بیٹھ بیٹھ کر اسٹیشن کی راہ لیتے ۔ جنہیں سواری نہ
ملتی وہ پیدل ہی چل پڑتے اور ہنستے بولتے منزل پر پہنچ جاتے ۔ اس سڑک سے ہٹ کر جو ایک کچی سڑک ریل کی پٹڑی کو پار کرتی ہوئی
چلی گئی ہے۔ اس پر بیل گاڑیوں کا ایسا تانتا بندھتا تھا کہ ٹوٹنے میں نہ آتا۔ دیہاتیوں کی ایک ٹولی آواز میں آواز ملا کر گیت گانا شروع
کر دیتی اور پھر خاموش ہو جاتی ۔ چند لمحوں تک خاموشی رہتی اور پھر دوسری ٹولی گیت شروع کر دیتی ۔ گیتوں کا یہ سلسلہ رات رات بھر
اور دن دن بھر جاری رہتا۔ دن کے ہنگامے تو ان گیتوں کو کہاں ابھر نے دیتے تھے مگر مہاوٹوں کی راتوں میں وہ اپنی پوری کیفیت بن
جگاتے مگر یہ خاموش سہما ہوا میلہ اس ڈر سے کانپ رہا تھا کہ کہیں رات اس کے قدموں کی چاپ نہ سن لے۔ معلوم نہیں رات کو کونسی
گھڑی میں یہ میلہ ڈھلنا شروع ہوا تھا لیکن جب اجالا ہوا تو سڑک پر دور تک اکوں، تانگوں رکشاؤں کی ایک لین ڈوری نظر آئی۔ ایک
بڑا ہجوم ایسا بھی تھا جس نے پیدل ہی اسٹیشن پہنچنے کی ٹھانی تھی۔ خاک آلود چہرے پھٹی پھٹی آنکھیں، چنکے ہوئے بال مضمحل جسم جسم
جو سن ہو چکے تھے۔ جسم جو خود بخود حرکت کر رہے تھے۔ حسن پور کی فضا نے ایسا میلہ ڈھلتے ہوئے کبھی کا ہے کو دیکھا ہوگا۔
اسٹیشن آدمیوں سے پٹا پڑا تھا۔ چاروں طرف سامان کے ارنگ کے اڑنگ لگے ہوئے تھے۔ بکنگ آفس کے سامنے ایک میلہ
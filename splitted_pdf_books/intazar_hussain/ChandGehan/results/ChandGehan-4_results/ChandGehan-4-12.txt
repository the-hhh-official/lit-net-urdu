74
پاکستان کنکشنز
ہوئے گاڑی کی رفتار دھیمی ہوئی اسٹیشن گزر گیا۔ رفتار پھر تیز ہوگئی ۔ اب شام ہو چلی تھی۔ جس تیزی سے گاڑی چل رہی تھی۔ تقریبا اسی
تیزی سے دونوں وقت ملے اور جدا ہو گئے ۔ یکا یک کوئی بولا ۔ اب مشرقی پنجاب شروع ہونے والا ہے۔ یہ فقرہ بہت آہستگی سے
اور بہت ڈرتے ڈرتے کہا گیا تھا۔ لیکن یہ عجب بات ہے کہ اکثر صورتوں میں ڈھول پیٹے جائیں اور گھروں کی چھتوں پر کھڑے ہو ہو
کے خطاب کیا جائے ۔ پھر بھی کوئی نہیں سنتا اور بعض فقرے ہونٹوں سے نکل نہیں پاتے اور لوگوں کے کانوں میں پہنچ جاتے ہیں ہونٹوں
سے نکلی کوٹھوں چڑھی والی مثل خواہ مخواہ تو پیدا ہوئی نہیں تھی۔ ایک شخص نے ہونٹ پھر پھرائے ۔ سب کے دل دھڑکنے لگے۔ ڈبے میں
خاموشی چھا گئی۔ خاموشی نے سرگوشیاں کو جنم دیا۔ گفتگو کا تنوع ختم ہو گیا۔ سارے موضوعات پس منظر میں جا پڑے۔ اب ہر شخص کے
لب پر مشرقی پنجاب کا ذکر تھا۔ پھر کسی نے آہستہ سے کہا لو بھئی یوپی کی سرحد ختم ہو گئی ۔ واقعہ یوں ہے کہ یہ فقرہ کہا نہیں گیا تھا۔
صرف محسوس کیا گیا تھا اور ایک کونے سے دوسرے کونے تک سناٹا چھا گیا گاڑی چلتی رہی، پہیوں کی گھڑ گھڑ کا شور ہوتا رہا اور سناٹا طاری
رہا۔ پھر دلی والی کا بچہ رو پڑا۔ اس نے کھٹ سے کرتا اٹھایا اور اپنی چھاتی منہ میں دے دی مگر چھاتی چھوڑنے کی آواز بعد تک آتی
رہی ۔ نوابن میں جرات گفتار شاید اسی آواز نے پیدا کی تھی۔ اس نے نمبر دارنی کے کان میں کھسر پھسر کرنی شروع کر دی۔ ان کی کھسر
سر سے بوجی کا حوصلہ بندھا اور وہ دلی والی کے کانوں میں باتیں کرنے لگی۔ چراغ سے چراغ جلتا ہے اور حوصلہ سے حوصلہ پیدا ہوتا
ہے۔ ایک خربوزے کو دیکھ کر دوسرے خربوزے نے جو رنگ پکڑا تھا وہ باقی خربوزوں میں خود بخود منتقل ہوتا چلا گیا۔ سر گوشیاں پہلے تو
اس قدر مدھم تھیں کہ بس یوں معلوم ہوتا تھا کہ خاموشی سانس لے رہی ہے۔ پھر خاموشی زور زور سے سانس لینے لگی۔ پھر سانس میں
خراٹوں کی کیفیت پیدا ہونی شروع ہوئی۔ کا نا پھوسی کرتے کرتے کسی کی ذرا زور سے آواز نکل گئی۔ دوسری ٹولی میں کسی بزرگ نے
خود اعتمادی کے مظاہرے کی غرض سے خود ہی کوئی فقرہ بلند آواز سے کہہ دیا۔ یوں سر گوشیوں کو آواز مل گئی۔ لیکن اس بڑھتے ہوئے عمل
میں ایکا ایک پھر پچر لگ گئی گاڑی کی رفتار دھیمی ہوتی گئی، دھیمی ہوتی گئی اور آخر کا رک رک کر کھڑی ہوگئی۔ حملہ ہو گا۔ یہ فقرہ وجدان
کی زبان سے ادا ہوا اور دلوں میں اتر تا چلا گیا پھر خاموشی چھا گئی۔ ڈبے میں اندھیرا تھا۔ اس لیے یہ تو پتہ نہ چل سکا کہ لوگوں کے
چہروں کی کیا کیفیت ہے۔ لیکن اتنا تو صاف محسوس ہوتا تھا کہ سب کے دل دھڑ دھڑ کر رہے ہیں۔ دور دور تک خاموشی چھائی ہوئی تھی۔
گاڑی ساکت و جامد کھڑی تھی۔ گاڑی کا ہر مسافر اپنی جگہ جما کا جمارہ گیا تھا۔ بس یوں معلوم ہوتا تھا کہ اس پوری گاڑی کو سانپ سونگھ
گیا ہے۔ اندھیرے میں کسی صورت کیا دکھائی دیتی۔ بس بہت سے ساکت و جامد سایوں کا ایک ہجوم دکھائی پڑتا تھا۔ دفعتا دیا سلائی
گھنے کی آواز اور آواز سے روشنی پیدا ہوئی۔
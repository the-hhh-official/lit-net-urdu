63
پاکستان کنکشنز
قیامت سر پر آ آ کر ٹل جاتی ہے یہ تذبذب کی کیفیت سخت اذیت ناک ہے۔ قیامت کو اگر ٹوٹنا ہی ہے تو ٹوٹ کیوں نہیں پڑتی۔ یہ تو
ایسی ہی بات ہے کہ مجرم کو پھانسی کے تختے پر کھڑا کر دیا اور جلا د کہیں کہ ہم حقہ پی کر آتے ہیں۔ پھر تجھے پھانسی لگا ئیں گے۔ یہ پورا محلہ
پھانسی کے تختہ پر کھڑا ہے۔ پھانسی کا پھنداسر پر لٹک رہا ہے گلے میں نہیں آتا۔ لوگ اسے غنیمت سمجھتے ہیں اور میں کہتا ہوں کہ پھانسی
تکلیف دہ نہیں ہوتی ۔ پھانسی لگنے کا احساس تکلیف دہ ہوتا ہے
۱۰ ستمبر
پورے محلہ میں ایک سراسیمگی اور بدحواسی کی کیفیت طاری ہے۔ ہر شخص ڈرا ہوا ہے پریشان دماغ خوفناک سے خوفناک تصویر
بناتے ہیں اور پھر اس سے مطمئن نہ ہو کر اسے مٹا ڈالتے ہیں۔ وہ کچھ زیادہ خوفناک تصویر بنانا چاہتے ہیں۔ را
ہر شخص اس فکر میں ہے کہ یہاں سے نکل کر کسی محفوظ مقام پر پہنچ جائے۔ مگر یہاں سے نکل کون سکتا ہے ۔ ہم ایک قلعہ میں محصور
ہیں ایسا قلعہ جس کی ہر دیوار بودی ہے۔
خوف و ہر اس اس کی کیفیت ہر چہرے پر نظر آتی ہے۔ مگر شاید یہ خوف کی انتہا نہیں ہے۔ خوف کی انتہا یہ ہوتی ہے کہ آدمی بے
خوف ہو جاتا ہے۔ مجھے خوف ہر جگہ نظر آتا ہے۔ خوف کہ انتہا کہیں نظر نہیں آتی۔
ا ستمبر
آج میں نے ایک ایسے شخص کو دیکھا جس کے چہرے پر خوف کی کوئی علامت نہیں تھی۔ ہاں اس کے چہرے پر ایک خوفناک
ارادے کی جھلک تھی ۔ جسے دیکھ کر میں ایک مبہم خوف سے کانپ اٹھا۔ اپنے سامنے والے پنواڑی کی دوکان پر میں نے اس شخص کو
دیکھا۔ وہ بہت دیر تک گم سم بیٹھا بیڑی پیتا رہا۔ اس کی نگاہیں خلا میں کسی چیز کو گھور رہی تھیں۔ ان نگاہوں میں ایک ایسی خوفناک ما
کیفیت تھی کہ انہیں دیکھ کر خواہ مخواہ وحشت ہوتی تھی۔ پھر وہ ایکا ایکی پنواڑی سے مخاطب ہوا۔ ” پہلوان یو حملہ کیوں نہیں ہوتا ؟“
ہی نے نہ جانے کیا جواب دیا۔ اس نے اتنی آہستہ سے جواب دیا کہ میں سن نہ سکا میں نے بس یہ دیکھا کہ اس شخص نے اس
جواب سے کوئی اثر نہیں لیا اور پھر اسی طرح خلا میں گھورنے لگا۔ بیڑی ختم کر چکنے کے بعد یہ شخص چپ چاپ اٹھا اور سامنے والی گلی میں
مڑ گیا۔ اس کی چال ڈھال میں کچھ ایسی بے جگری کی کیفیت تھی جسے میں محسوس تو بہت شدت سے کر رہا ہوں مگر میں اسے بیان نہیں کر
سکتا۔
اس شخص کا پنواڑی نے نام بھی لیا تھا۔ شیر خان، شیر شیرونہ جانے کیا نام لیا تھا۔ بہر حال شیر پر کچھ نام ہے۔ مجھے دھیان پڑتا ہے
76
سبطین حسب دستور پھر خاموش ہو گیا۔
پاکستان کنکشنز
گاڑی کی تیز رفتاری میں اب یکسانیت پیدا ہو چلی تھی۔ یوں باتیں بھی بڑی تیز رفتاری سے شروع ہوئی تھیں۔ لیکن رفتہ رفتہ ان
کا بھی زور گھٹنے لگا۔ گلشن نے بستر پہ بیٹھے بیٹھے اطمینان سے خراٹے لینے شروع کر دیئے تھے۔ بوجی کا سر دیوار پر ٹک گیا تھا۔ لیکن انہیں
آرام سے سونا نصیب نہ ہوا۔ دلی والی عین کھڑکی کے سامنے بیٹھی تھی۔ سر کہاں نکاتی ۔ جب اسے اونگھ آتی تھی تو اس کا سر ڈھلک کر
بوجی کے شانے پر ٹک جاتا تھا اور بوجی پھر چونک پڑتی تھیں یہی حرکت نو ابن نمبردارنی کے ساتھ کر رہی تھی۔ لیکن نمبردارنی اس قسم
کے ہلکے پھلکے رخنوں کو کب خاطر میں لاتی تھیں۔ بلو نے پاؤں بھاری ہونے کی وجہ سے اتنی رعایت تو حاصل کر لی تھی کہ اسے صندوق
کی بجائے نشست پر جگہ مل گئی تھی۔ مگر وہ اتنی جگہ کہاں تھی کہ وہ اپنے گھڑے سے پیٹ سمیت آنکھ لگا سکتی ۔ ایک تو اندھیرا اور پھر بے
ڈھنگی نقل و حرکت بیٹھنے والے کہیں سے کہیں پہنچ گئے گلشن دراصل بوجی کی ٹانگوں اور ولی والی کی ٹانگوں کے بیچ میں جا ٹکی ۔ نمبردارنی
نے ذرا پیشاپ خانے تک جانے کی خطا کی تھی۔ واپس جو آئیں تو نو ابن نے کچھ اس طرح سے زاویہ بدل لیا تھا کہ انہیں صندوق پر
جگہ تو مل گئی۔ لیکن تھوڑی ہی دیر بعد وہ اس سے کھسک کر بستر پر جا رہیں اور ان کا سر بلو کی ٹانگوں کی بجائے فرحت کی ٹانگوں پہ جا ٹکا۔
جو غلطی نمبر دارنی سے ہوئی تھی۔ وہ افسری سے بھی سرزد ہوئی واپسی پر اس نے بوجی کے قریب بیٹھنے کی کوشش کی تھی مگر زاو یہ بگڑا اسو بگڑا
یہ اور بات ہے کہ افسری نے بگڑے ہوئے زاویے کو کچھ زیادہ بگڑا ہوا نہیں سمجھا۔
گاڑی رک رک کر چلی اور چل چل کر رکی۔ چلتے چلتے دفعہ
جنگل
میں کھڑی ہو جاتی لوگ چونک پڑتے۔ پہرے کے سپاہی اترتے جنگل میں فلیش لائٹ پھینکتے ۔ ایک دو ہوائی فائر کرتے اور گاڑی پھر
چلنی شروع ہو جاتی ۔ پھر باتیں ہونے لگتیں اور لوگ پھر اونگھنے لگتے ۔ فیاض خان اور سبطین بدستور جاگ رہے تھے۔ ان کی آنکھ پل
بھر کے لیے نہیں لگی تھی۔ سبطین نے یہ عقلمندی کی تھی کہ رواروی میں کیپٹن کے دو تین ڈبیاں جیب میں بھر لایا تھا۔ ان ڈبیوں نے بڑا
کام دیا۔ ان کے بل پر دونوں نے ساری رات آنکھوں میں کاٹ دی وہ کیوں جاگ رہے تھے؟ ڈر کی وجہ سے؟ مگر علی الاعلان ڈر
نے والے یا باتیں کر رہے تھے یا خراٹے لے رہے تھے۔ سبطین کوئی بات کہتا فیاض خاں اس کا جواب دیتا۔ مختصر جملوں میں مختصری
گفتگو ہوئی اور دونوں خاموشی سے سگریٹ پینے لگتے۔ ان کی آواز میں خشک تھیں۔ ایسے موقعے بہت کم آئے جب ان کی آواز میں
واقعی افسردگی کا رنگ پیدا ہوا۔ ان موقعوں پر اکثر یوں ہوا کہ جب فیاض خاں کے لہجہ میں افسردگی پیدا ہوئی ۔ تو سبطین نے طنز کیا اور
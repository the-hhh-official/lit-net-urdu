79
پاکستان کنکشنز
سرائی شروع کی۔ "میاں مٹھو بنی جی بھیجو خطا طوطے نے کی اور لوگوں نے گھورنا شروع کیا تو ابن کو ۔ نوابن غریب نے اسے بہت
چمکارا اور دبی آواز میں کہا۔ میاں مٹھو اس وقت چپ ہو جاؤ ۔ مگر جب وہ چپ نہ ہوا۔ اور نمبر دانی نے اشاروں اور نگاہوں سے
بڑھ کر دبی ہوئی آواز میں تنبیہ کی تو نو ابن نے غصہ میں آکر پنجرے کو جھنجھوڑ مارا۔ طوطے نے کلکاریاں لگا ئیں۔ پر پھڑ پھڑائے اور
پھر ایک تیلی سے چمٹ کر وہ حیرت سے اپنے ارد گرد کے لوگوں کو دیکھنے لگا۔ اس کا مختصر سا جسم ایک کا نپتی ہوئی کسی شے بن کر رہ گیا تھا۔
دلی والی کی صندلی بلی نے بھی پر پرزے نکالنے کی کوشش کی تھی۔ لیکن اس نے گود میں اسے ایسا بھینچا کہ وہ غریب پھر سا اٹھا ہی نہ سکی۔
خاموشی بہت دیر تک طاری رہی۔ لیکن خاموشی کا سب سے کمزور پہلو یہی ہے کہ وہ بہت دیر تک طاری نہیں رہ سکتی۔ پہلے جسم حرکت
آئے۔ پاس والوں سے پرے سرکنے کی دبی آوازوں میں التجائیں کی گئیں۔ پھر کھسر پھسر ہونے لگی۔ ہاں جب کوئی شرنا تھی
گاڑی کے برابر سے گھورتا ہوا نکلتا تو سناٹا اچھا جاتا اس کے گزر جانے پہ پھر کھسر پھر شروع ہو جاتی۔ حق صاحب بے شک بہت
ڈرے ہوئے تھے لیکن یہ واقعہ ہے کہ سکھ اسٹیشن ماسٹر سے گفتگو کرنے کا حوصلہ سب سے پہلے انہوں نے ہی کیا تھا۔ جب وہ ڈبے
کے برابر سے اندر جھانکتا ہوا گزر رہا تھا تو حق صاحب نے پہلے تو سردار جی کے خطاب کے ساتھ بڑے محنت آمیز لہجہ میں سلام
جھکایا۔ اس کے بعد وہ کچھ اور بھی کہنا چاہتے تھے۔ لیکن سردار جی انہیں گھورتے ہوئے چلے گئے۔ اور حق صاحب نے اپنے ہونٹوں پر
جو مسکراہٹ پیدا کی تھی وہ ہونٹوں پہ اچھی طرح پھیلنے سے پہلے ہی مرگئی ۔ فیاض خاں نے بہت گھور کر حق صاحب کو دیکھا اس کے
چہرے پہ سرخی دوڑ گئی۔ اس نے بہت تیکھے انداز میں حق صاحب کو دیکھا اور بولا ۔
کیوں جی حق صاحب کیا کہ رہے تھے اس سے۔“
حق صاحب خفیف ہو کر بولے۔ کچھ نہیں بھئی یہ پوچھتا تھا کہ گاڑی کب چلے گئی ؟“
نیچے اتر کر پوچھ آیئے نا۔ سبطین نے آہستہ سے کہا۔
حق صاحب اس فقرے کو شربت کا گھونٹ سمجھ کر پی گئے۔
خدا خدا کر کے گاڑی نے سرکنے کا نام لیا۔ لوگوں نے اطمینان کا سانس لیا۔ اطمینان نے بھوک کا احساس دلایا۔ ہنڈیاں دیگچیاں
ڈبے ناشتہ دان کھٹا کھٹ کھلنے لگے۔ جن لوگوں کے پاس کھانے کو کچھ نہ تھا۔ ان میں سے ایک بڑی تعداد کو علن نے بھنے چنے اور گڑ
اور بودار ریوڑیاں سپلائی کیں۔ علن نے یہ واقعی عقلمندی کی تھی کہ چلتے وقت اپنی دکان کے سارے چنے گڑ دہانیاں گولا چھوارے
ریوڑیاں اور الا بلا چادر میں باندھ لایا تھا۔ علمن کی فیاضی سے بہتوں نے فائدہ اٹھایا۔ آخری کونے میں ایک صاحب نے اپنے لالوں
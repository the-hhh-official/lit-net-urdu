68
پاکستان کنکشنز
لگا تھا۔ ٹکٹ کی کھڑکی پہ وہ دھکا پیل تھی کہ خدا کی پناہ۔ پہرے کے سپاہی کی جب ساری گالیاں بے اثر ثابت ہوئیں تو انسپکٹر پولیس
ہنٹر لے کر باہر نکلا۔ بھیڑ چھٹ گئی۔ مگر صرف تھوڑی دیر کے لیے۔ چند منٹ بعد پھر آدمی پہ آدمی کرنے لگا۔ البتہ وہ سفید داڑھی والے
بزرگ جن کے رخسار پر ہنٹر پڑا تھا پھر نظر نہیں آئے۔ ہجوم میں ہر قماش اور ہر حلیہ کا آدمی موجود تھا۔ ایسے لوگ بھی تھے جو دھیرے
سے اٹھ کھڑے ہوئے تھے اور اپنے وجود کو بچالانے کو ایک کارنامہ قرار دے رہے تھے ایسے لوگ بھی تھے جو گھروں میں جھاڑو دے
کر آئے تھے اور ہاتھ مل رہے تھے کہ وہ اپنے بھرے گھر چھوڑ آئے۔ بعض لوگوں کو اپنا وجود بھی بارگزر رہا تھا اور بعض لوگ بال بچوں
کے ساتھ ساتھ کبوتروں سے بھری ہوئی کا بکیں اور ٹوپوں میں بند مرغیاں بھی ہمراہ لائے تھے۔ بعض قلندر مزار مزاج سارے گھر بار پر
لات مار کبوتروں کی کا بک سر پر رکھ اسٹیشن آ پہنچتے تھے۔ بلوغریب پیٹ سے تھی۔ اپنا آپا سنبھالتی یا سامان باندھتی ۔ اس کے ہاتھ میں
بس ایک پوٹلی تھی ۔ البتہ حمید ڈاکیہ نے ضروری چیزوں سے ٹرنک بھر لیا تھا۔ نو ابن صرف ایک گھٹڑی بغل میں مار لائی تھی۔ ہاتھ میں
طوطے کا پنجر تھا۔ حق صاحب چارٹرنک ایک سوٹ کیس اور ایک بستر ہمراہ لا سکے۔ انہیں اس موقعہ پر اہلیہ مرحوم رہ رہ کر یاد آئیں ۔ وہ
ہوتیں تو ہو تھوڑا بہت سامان اور ساتھ لے آتے۔ نمبردار نے بیٹی اور نقدی اور زیور تینوں چیزوں کو بذریعہ ہوائی جہاز لاہور بھیجنے کا تہیہ
کیا تھا۔ اس سے بیٹی کی عصمت کی حفاظت کے سوا اور کچھ مقصود نہ تھا۔ لیکن اس کو کیا کہا جائے کہ دلی کے فساد کی وجہ سے ہوائی جہاز پر
پہنچنے کا رستہ ہی بند ہو گیا۔ اور اب نمبر دارنی کو گھر کے دوسرے سامان سے پہلے نقدی اور گہنے پاتے کے صندوق اور فرحت کی فکر کرنی
پڑی۔ انہوں نے یہ عقلمندی کی تھی کہ موقع کی نزاکت دیکھتے ہوئے دوسرے سامان کے ساتھ ساتھ چار پائیوں کو کھول کر ان کے پائے
پٹیاں بھی ایک جگہ باندھ لی تھیں۔ مگر بکنگ آفس والا سخت متعصب نکلا۔ اس نے پائے پٹیوں کو بک کرنے سے صاف انکار کر دیا۔
افسری بوجی کے برابر کھڑی تھی ۔ اس کی وہ تمکنت بدستور قائم تھی۔ ہاں اس کی شربتی آنکھیں اب کچھ اور زیادہ گمبھیر اور کچھ اور زیادہ
افسردہ نظر آتی تھیں۔ بوجی کب تک کھڑی رہتیں صندوق پر بیٹھ گئیں۔ انہوں سے گھر سے کبھی کا ہے کو قدم نکالا تھا۔ زندگی میں ایک
مرتبہ ضرور انہوں نے ایک عزیز کی موت میں شرکت کی غرض سے سفر کی نیت باندھی تھی ۔ لیکن ابھی اسٹیشن نہ پہنچنے پائی تھیں کہ نیل
کھنٹھ رستہ کاٹ گیا۔ فورا کہ واپس کروایا اور اس کے بعد پھر کبھی سفر کا ارادہ نہیں کیا۔ لیکن آج وہ ہر قسم کے شگون اور بدشگونی کو بھول
کر بیٹے کے ساتھ گھر سے نکل پڑی تھیں اور بیٹا خود یہ نہیں جانتا تھا کہ آخر وہ گھر سے کیوں نکل پڑا ہے۔ نمبردار صاحب اور حق
صاحب نے تو فساد ہوتے ہی ہجرت کی تجویز پیش کر دی تھی۔ مگر وہ ایسا اڑا کہ ان کی بات چلنے ہی نہ پائی، لیکن آج ان کی بات خود بخود
چل گئی تھی اور وہ اسٹیشن پر حیران و پریشان کھڑا تھا۔ وہ شخص جس نے اپنی ایک عمر مسلمانوں کے زوال کے اسباب سمجھنے اور ان کی
64
پاکستان کنکشنز
کہ یہ نام میں نے کہیں سنا ہے ۔ یہ شکل بھی مجھے دیکھی بھالی سی معلوم ہوتی ہے۔ مگر مجھے یاد نہیں آتا کہ میں نے اسے کہاں دیکھا تھا۔
میں اتنے شہروں میں گھوما پھرا ہوں اور اتنے لوگوں کو میں نے دیکھا بھالا ہے کہ اب کسی شکل میرے ذہن میں واضح نہیں رہی ہے۔
دھندلی شکلوں کا ایک جلوس ہے جو میرے تصور میں چکر کاٹتا رہتا ہے۔ اس مختصری آوارہ زندگی میں میں نے بھی کس کس تماش اور کس
کس رنگ کا آدمی دیکھا ہے۔
کنیر الله
تذبذب کے لمحات طویل ہوتے چلے جارہے ہیں اس تشنج کی کیفیت سے مجھے ہنگامہ زیادہ پسند ہے۔ ساری دلی میں ہنگامہ بر پا
ہے۔ ہنگامہ برپا نہیں ہوتا تو یہاں بر پانہیں ہوتا۔ اب تو یہ کیفیت نا قابل برداشت ہو چلی ہے۔ میرے ذہن کی رگیں ٹوٹی جا رہی
ہیں۔ بس یوں جی چاہتا ہے کہ کپڑے پھاڑ کر گھر سے نکل جاؤں اور کسی ایسی سڑک پر پہنچوں جہاں ہر طرف خون ہولاشیں ہوں اور چیخ
اپکار ہو۔ آخر میں پھانسی کے تختے پر کب تک کھڑار ہوں کیوں نہ میں خود ہی پھندے کو کھینچ کر گلے میں پھنسالوں ۔
۱۳ ستمبر
آج کوئی نئی تاریخ نہیں ہے۔ وہی کل کی تاریخ ادھ موئی حالت میں رینگ رہی ہے بل کھا رہی ہے اور اگر واقعی آج کوئی نئی
تاریخ ہے تو میں اسے کل کی تاریخ سے تمیز نہیں کر سکتا۔ میرا خیال تو یہ ہے کہ آج دن ہی نہیں نکلا۔ لہذا انئی تاریخ کا سوال کہاں پیدا ہوتا
ہے۔ رات جو کیفیت تھی وہ بھی جارہی ہے اس کیفیت کو میں کیسے بیان کروں ۔ بھلا اتنی شدید کیفیتیں الفاظ میں کیسے بیان ہوسکتی ہیں۔
زبان تو کام چلاؤ چیز ہے۔ ایسی شدید کیفیتیں ظاہری کب ہوتی ہیں جو ان کے اظہار کی ضرورت پیش آئے ۔ بس یوں معلوم ہوتا تھا
کہ ہنگامہ اور شور کا ایک شیلاب ہے جو فضا میں بلند ہوتا چلا جا رہا ہے اور جو پوری دلی کو اپنی رو میں بہا کر لے جائے گا۔ کبھی کبھی یوں بھی
ہوا کہ فضا میں ایک سناٹا طاری ہو گیا۔ مگر یہ سناٹا اس شور سے بھی زیادہ خوفناک تھا۔
فضا کی کیفیت اب بھی وہی ہے جو رات تھی۔ بس اتنا فرق ہے کہ رات آگ کے شعلوں نے فضا کو روشن رکھا تھا اور اب سورج
کی ملاقی روشنی دیواروں اور میدانوں پر پڑ رہی ہے۔
۱۴ ستمبر
معلوم نہیں آج کی تاریخ کلنڈر میں کس طرح لکھی ہوتی ہے۔ مگر مجھے وہ چمگادڑ کی طرح الٹی لٹکی نظر آتی ہے۔ شاید آج وقت ہی
الٹالٹک گیا ہے۔ میں رات بھر جاگا اور دن بھر سویا ۔ دن ابر آلود تھا۔ رات جلتے ہوئے مکانوں نے فضا میں ہر طرف روشنی کر رکھی تھی
81
پاکستان کنکشنز
کے نام خاص طور پر قابل ذکر ہیں۔ فیاض خاں نے جن بے والی وارث عورتوں کو پانی لا کر دیا تھا۔ ان میں افسری شامل نہیں تھی۔
اسے نے اس کا لوٹا بھرنے کی پیشکش ضرور کی تھی۔ مگر افسری نے اس پیشکش کو بڑی رعونت سے ٹھکرادیا۔ فیاض خاں نے اسی رعونت
سے اپنی پیشکش واپس لے لی ۔ البتہ جب فیاض خاں کے چلے جانے پر حق صاحب نے اپنی بالٹی میں سے اس کے لوٹے میں پانی
بھرا۔ تو اس نے انہیں حقارت سے تو ضرور دیکھا مگر منع کرنے کا تکلف نہیں کیا۔
گاڑی پھر چل پڑی اور اپنی اس پرانی چال سے چلی ۔ جس بے ڈھنگے انداز میں رکتی تھی اس بے ڈھنگے انداز میں چلتی تھی ۔ جب
آس بالکل ٹوٹ جاتی تھی تو گاڑی اچانک چل پڑتی تھی۔ جب رکنے کی کوئی صورت نظر نہ آتی تو یکا یک پہیئے چرخ چوں کرتے اور
گاڑی اڑ کر کھڑی ہو جاتی ۔ فضا ڈراؤنی - مناظر یکساں اور بے کیف اسٹیشنوں کو دیکھ کر یوں لگتا تھا۔ کہ برسوں سے ان میں جھاڑو نہیں
دی گئی ۔ کھیت اور میدان اجاڑ سنسان - جابجا مویشیوں کے ڈھانچے اور اکا دکا انسانی لاشیں۔ جلی پھنکی بستیاں ۔ مسمار مسجدیں۔
بربادی کے مناظر میں بھی کتنی یکسانیت ہوتی ہے۔ فیاض خاں اور سبطین ٹکٹکی باندھے ان مناظر کو اس یکسوئی سے دیکھ رہے تھے کہ شاید
انہیں یہ احساس بھی نہ رہا تھا کہ وہ گاڑی میں بیٹھ کر یہ سب کچھ دیکھ رہے ہیں۔ بہت دور میدان میں ایک ادھ مرے سانپ کی طرح
بل کھاتا ایک طول طویل قافلہ رینگتا چل رہا تھا۔ گاڑی چلتی رہی چلتی رہی اور ٹھیک بیاس کے پل پر پہنچ کر رک گئی ۔ قافلہ ریل کی لائن
کو کاٹتا ہوا گزر رہا تھا ۔ چھکڑوں اور بیل گاڑیوں کا ایک سلسلہ بہت دور تک پھیلتا چلا گیا تھا۔ خاک آلود چہرے خوف سے لرزتے
ہوئے جسم وحشت آلود آنکھیں ان کے سروں کے بڑے بڑے پگڑ اور چوڑے چکے تہبند اور قد آور جسم بتا رہے تھے کہ یہ لوگ بھی
ضرور بہادر ہوں گے۔ انہوں نے نہ معلوم کیسے کیسے معر کے مارے ہوں گے اور کیسے کیسے سورماؤں سے ٹکریں لی ہوں گی۔ مگر وقت کی
ایک جنبش نے انہیں بزدل بنادیا تھا اور وہ اپنے خون سے سینچی ہوئی زمینوں کو اپنی آبائی بستیوں کو یوں چھوڑ چھوڑ کر بھاگ رہے تھے۔
جیسے بھونچال میں لوگ گھروں کو چھوڑ چھوڑ کر بھاگتے ہیں۔ بھونچال واقعی آیا تھا۔ بھونچال خوں برساتا اور انگارے اگلتا آیا تھا اور لوگ
اپنے گھروں اور اپنی جائدادوں کو اپنی جمع جتھ اور اپنے ساز و سامان کو اپنی آبرو کو اپنی آن کو غرض سب کچھ چھوڑ کر بھاگ نکلے تھے۔
جو لوگ گھوڑے کو داتے ان میدانوں میں داخل ہوئے تھے۔ آج چھکڑوں اور گاڑیوں میں بیٹھ کر یہاں سے رخصت ہو رہے تھے۔
تاریخ میں تکرار ہی کا نہیں طنز کا پہلو بھی شامل ہے۔ گاڑیاں اور چھکڑے گزرتے چلے گئے۔ ان کے پیچھے پیچھے پیدل قافلہ تھا۔
بوڑھے نو جوان بوڑھی عورتیں حاملہ عورتیں، بچیاں غرض ہر قسم کے لوگ تھے۔ نو جوان عورتیں بھی تھیں ۔ مگر نسبتا کم ۔ ڈھائی گھنٹے میں
خدا خدا کر کے یہ قافلہ ختم ہوا گاڑی نے سیٹی دی۔ اور چل نکلی۔
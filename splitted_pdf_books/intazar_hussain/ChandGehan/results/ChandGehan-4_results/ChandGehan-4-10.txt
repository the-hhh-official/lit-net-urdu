72
پاکستان کنکشنز
کی شکل اختیار کی ۔ پھر وہ ایک بد رنگ نقطہ بن گیا۔ پھر یہ نقطہ آہستہ آہستہ فاصلہ کی دوری میں تحلیل ہو گیا بوجی کی پلکوں پر دیر سے ایک
قطرہ کانپ رہا تھا۔ انہوں نے دوپٹے کے آنچل سے آہستہ سے آنکھ کو پونچھا۔ پھر برقعہ کی نقاب گری اور بوجی نے سر اندر کر لیا۔
”مگر اس کا شوہر کہاں ہے؟ فیاض خاں نے بہت آہستہ سے پوچھا۔
فساد میں مارا گیا۔"
”بہت خوب
سبطین جل کر بولا ۔ اس کے مرنے کی بڑی خوشی ہوئی تمہیں ۔"
”ایک شخص کا مرنا بھی کوئی مرنا ہے کہ اس کی خوشی کی جائے۔ میں دلی میں بہت بڑا جشن دیکھ کر آ رہا ہوں ۔ فیاض خاں نے طنز کا
جواب طنز سے دیا۔
سبطین گرما کر بولا ۔ تو پھر چراغاں کیا ہوتا ۔“
اس کا انتظام تھا۔
سبطین چپ ہو گیا۔ فیاض خان کا چہرہ پھر سخت پڑتا چلا گیا اور ایک مہم کی سیاہ پر چھائیں پھر اس کے چہرے پر کانپنے لگی۔
بوجی اور دلی والی کے باہمی اختلافات ختم ہو چکے تھے۔ سر سے جوڑ کر وہ کچھ اس طرح باتیں کر رہی تھیں گویا برسوں سے ایک
دوسرے کو جانتی ہیں۔ دلی والی کہہ رہی تھی ۔ اسے بواجی۔ وہ مردار میلے سر سے حضرت کے روضے پہ پہنچ گئی۔ میں نے جو اسے دیکھا
تو بندی تو تھر اگئی۔ بس یہ سمجھ لو کہ اگلی جمعرات بھی نہ پکڑی لڑائی شروع ہو گئی۔"
برابر میں ایک اور دلی والی بیٹھی تھی ۔ گفتگو میں ٹانگ اڑاتے ہوئے بولی ۔ ”اجی میں نے تو خالی کے مہینے ہی میں کہہ دیا تھا کہ کچھ
ہو کے رہے گا۔ میں نے خواب میں دیکھا تھا کہ دلی میں دھوم کی برات نکل رہی ہے۔ باجا گا جا انار گڑے مہتا بیاں چھٹتے چھٹتے
پھلواری لٹنے لگی۔ میں صبح کو اٹھی تو میرا کلیجہ دھک سے رہ گیا۔ اے بی وہ دن ہے اور آج کا دن ہے ایک دن چین کا نہ آیا اور وہ پٹس
پڑی کہ دلی کا اوجڑا ہو گیا۔"
بوجی کہنے لگیں ۔ ”اری بی بی میں نے تو جس دن دمدار ستارہ دیکھا تھا۔ اسی دن کہہ دیا تھا کہ غدر پڑے گا۔ نمبر دارنی تمہیں تو یاد
ہے نا ؟
نمبر دارنی نے اثبات میں سر ہلایا۔ اسے مجھے کیوں یاد نہ ہوتا۔ اس پہ میں نے یہ کہا تھا کہ بھئی آج کل تارے بہت ٹوٹ رہے
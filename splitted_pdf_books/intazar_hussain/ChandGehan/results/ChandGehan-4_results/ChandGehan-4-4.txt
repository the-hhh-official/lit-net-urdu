66
پاکستان کنکشنز
میرے حواس اب تک اعتدال پر نہیں آئے ہیں۔ اس وقت میرا سر گھوم رہا ہے میری آنکھوں سے گرمی نکل رہی ہے نہ جانے
میں کب سے نہیں سویا۔ جب بھی میری ذرا آنکھ لگتی ہے شیر خاں کا گم سم وحشت زدہ چہرہ میرے سامنے آ جاتا ہے۔ تڑاتر گولیاں چلنے
لگتی ہیں اور دھوئیں شعلوں چیخوں اور نعروں کا ایک مخلوط طوفان امنڈ نے لگتا ہے ۔ میری آنکھ کھل جاتی ہے یہ گم سم چہرہ میرے تصور
میں بس گیا ہے میرے ذہن پر مسلط ہو گیا ہے۔
۱۹ ستمبر
شیر خاں کون تھا ؟ وہ زندہ ہے یا مر گیا ؟ یہ سوالات آج دن بھر میرے ذہن میں چکر کاٹتے رہے ہیں۔ میں نے آج محلہ کے کئی
آدمیوں سے اس کے متعلق پوچھا۔ وہ اتنا بتاتے ہیں کہ وہ شخص محلہ میں نیا آیا تھا۔ اس کا نام شیر خاں نہیں شیر و تھا۔ سب کہتے ہیں کہ وہ
مر گیا۔ کیسے مرا یہ کسی کو پتہ نہیں۔ مجھے یہ نام بھی سنا ہوا سا معلوم دیتا ہے اور یہ چہرہ بھی دیکھا بھالا سا لگتا ہے مگر میں نے اسے آخر کہاں
دیکھا تھا۔ شاید میں نے اسے کہیں نہ دیکھا ہو۔ یہ محض میرا خیال ہو۔ ممکن ہے شیر و خود کوئی شخص نہ ہو۔ محض ایک خیال ہوا ایک تصور ہو۔
وہ تصور جا اپنی قوم کی بربادی کے ہر موقعہ پر اپنی ایک جھلک دکھاتا ہے اور غائب ہو جاتا ہے۔ وہ تصور جو بھی ٹیپو کے غفار کا بھیس بدلتا
ہے اور کبھی بہادر شاہ ظفر کے کالے خاں گولنداز کے پیکر میں ظاہر ہوتا ہے۔
شیرو کے خوفناک تیور اس کا گم سم چہرہ بار بار میری نگاہوں کے سامنے آجاتا ہے۔ کبھی کبھی وہ پورا منظر اپنی شکل بدلنے لگتا ہے وہ
چھت لال قلعہ کی فصیل بن جاتی ہے اور شیر و مجھے کالے خاں گولند از نظر آنے لگتا ہے۔ پھر کبھی کبھی مجھے یوں لگتا ہے کہ وہ غفار ہے جو
ایک ایسے قلعہ کی فصیل پر کھڑا ہے جس کے اندر کوئی ٹیپو نہیں ہے۔
کبھی کبھی تو میرے دل میں یہ خواہش کروٹ لینے لگتی ہے کہ اس المیہ کا کالے خاں گولند از اس شخص کی بجائے میں ہوتا ۔
۲۰ ستمبر
پرانے قلعہ میں پناہ گزینوں کا تانتا لگا ہوا ہے۔ محلے اجڑ رہے ہیں اور لوگ یہاں آ رہے ہیں۔ مختلف محلوں سے لوگ سمٹ کر
پرانے قلعہ میں آتے ہیں۔ پرانے قلعہ سے اسٹیشن پہنچتے ہیں۔ اسپیشل بھرتی ہے اور پاکستان روانہ ہو جاتی ہے۔ گاڑیوں پر حملوں کی
خبریں روز پہنچتی ہیں اور پھر بھی لوگوں کا ذوق وشوق کم نہیں ہوتا ۔ دلی والے ولی چھوڑ کر یوں بھاگ رہے ہیں جیسے بیل رسہ تڑا کر بھاگتا
ہے۔
۲۱ ستمبر
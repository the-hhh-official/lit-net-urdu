80
پاکستان کنکشنز
کا پنجر ابلند کرتے ہوئے کہا۔
اے صاحب ! ہمارے لال بھوک سے دم توڑ رہے ہیں۔ دو دانے چنے کے دے دو۔“
کالے خاں نے چنوں کی مالپ بھری اور خود اس شخص کی گود میں ڈال کر آیا۔ فیاض خاں نے سبطین کے ناشتے میں حصہ بٹانے
سے صاف انکار کر دیا۔ بوجی نے بہت برا مانا ۔ مگر اس نے ایک نہ مانی۔ علن سے چنے لے لینے میں اس نے کوئی عذر نہیں سمجھا۔ مگر اس
نے چار پانچ پھٹکیوں میں ان کا صفایا کر دیا۔ کالے خاں نے اسے ایک گڑ دہانی بھی دی تھی۔ جسے وہ ایک وار میں چٹ کر گیا۔ اس کے
بعد اس نے کالے خاں اور علن دونوں کی ساری پیشکشوں کو رد کر دیا اور سبطین کے لوٹے کی ٹوٹنی سے منہ لگا غٹ غٹ آدھا لوٹا پانی
چڑھا گیا۔ دراصل بوجی افسری کو بھی تھوڑے سے ناشتہ سے نواز نا چاہتی تھیں۔ افسری اپنے چند ایک کپڑے اور کنگھی پٹی کا سامان تو
ضرور ساتھ لے سکی تھی۔ لیکن کھانے پینے کے نام اس کے پاس دو چپاتیوں سے زیادہ کچھ نہ تھا اور وہ رات ہی ختم ہو گئی تھیں۔ لیکن حق
صاحب نے بوجی کو زحمت کرنے سے روک دیا۔ انہوں نے دو چپاتیاں اور دو شامی کباب گلشن کی معرفت کھٹ سے اس کی خدمت
میں پیش کر دیئے۔ اس سے پہلے وہ کئی چھوٹی موٹی مہربانیاں افسری پہ اور بھی کر چکے تھے۔ شاید اسی لیے اس نے ان کا خوان قبول کر
لینے۔ میں کچھ بہت زیادہ ہچر مچر نہیں کی۔ پانی کا گلاس بھی وہ اسے پیش کرنے کا ارادہ رکھتے تھے۔ لیکن افسری نے عجلت برتی اور
بوجی سے پانی لے لیا۔ اس پر سبطین اور فیاضی دونوں نے کچھ اس انداز سے حق صاحب کو دیکھنا شروع کیا کہ وہ غریب بوکھلا گئے۔
رفیا نے چپکے سے ملن کے کان میں کہا۔ بے علمن یو وکیل تو فرو پہ لٹو ہو گیا۔
علن نے برجستہ جواب دیا۔ وے بھی پھر کنی ہے۔ اسے تگنی کا ناچ نچاوے گی۔“
گاڑی ایک چھوٹے سے اسٹیشن پر پہنچ کر پھر رک گئی۔ اب ٹیکا ٹیک دو پہری کا وقت تھا اور لوگوں کے پاس پانی ختم ہو چلا تھا۔
سامنے تل چل رہا تھا۔ لیکن کسی کی ہمت نہ پڑتی تھی کہ اتر کر پانی لے آئے ۔ فیاض خاں نے آؤ دیکھا نہ تاؤ۔ تو ابن کا کنستر لیا اور نیچے
اتر گیا۔ اسے دیکھ کر کالے خاں اور سبطین بھی تل پہ پہنچ گئے ۔ جب انہوں نے مسلسل پانی لانا شروع کیا اور کوئی حادثہ رونما نہ ہوا تو
دوسروں کی بھی ہمت بندھی اور پھر تو بالٹیوں، گھڑوں، کنستروں لوٹوں، ڈونگوں اور گلاسوں کی ایک لین ڈوری لگ گئی ڈبے میں جتنی بے
والی وارث عورتیں تھیں انہیں پانی فراہم کرنے کا فرض فیاض خان اور کالے خاں نے انجام دیا۔ سبطین نے بھی یہ فرض انجام دینے کی
نیت تو با ندھی تھی لیکن غریب دھان پان سا آدمی دو بالٹیوں کے بعد اس کا دم پھول گیا۔ خیر اس کی طرف سے رفیا یہ کام انجام دے رہا
تھا۔ رفیا اور علمن نے بہت سے موٹے مسٹنڈے مردوں کو بھی پانی لانے کی زحمت سے بچایا۔ جن میں حق صاحب اور نمبر دار صاحب
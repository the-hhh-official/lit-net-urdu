82
پاکستان کنکشنز
گاڑی چلتی رہی رکھتی رہی ۔ رکتی رہی، چلتی رہی ۔ دونوں وقت پھر تیزی سے ملے اور جدا ہو گئے ۔ اجاڑ میدان اور جلی پھٹکی بستیاں
تاریکی میں روپوش ہو گئیں۔ رات گئے امرتسر اسٹیشن سے گاڑی تیزی سے گزری اور آگے بڑھ گئی ۔ مگر جب آگے چل کر گھنے جنگل
میں گاڑی رک گئی تو لوگوں کا کلیجہ پھر دھک سے رہ گیا۔ مگر تھوڑی دیر بعد پہیوں کو پھر جنبش ہوئی اور گاڑی چل نکلی ۔ اٹاری کے اسٹیشن
پر پہنچ کر پاکستان کی امانت پاکستان کے سپاہیوں کے سپرد ہوئی۔ وہاں سے گاڑی ذرا بڑھی تھی کہ ان تمام لوگوں نے جواب تک بہت
دیبکائے اور ڈرے سہمے بیٹھے تھے۔ پھر یری لی۔ رگوں میں خون کی گردش تیز ہوگئی۔ جذبات کی حرارت اظہار کے لیے نعروں کا
سہارا ٹولنے لگی۔ پاکستان زندہ باد کے نعروں سے ہر ڈبہ اور ڈبے سے باہر کی فضا گونج اٹھی ۔ حق صاحب نے کچھ اس انداز سے
پھریری لی جیسے منہ پڑنے کے بعد مرغا اپنے گیلے پر جھاڑتا ہے گردن پھلاتا ہے اور پھر کڑوں کو صدا بلند کرتا ہے۔ وہ اچانک کھڑے
ہو گئے ۔ جوش میں اور بہت سے لوگ بھی کھڑے ہو گئے تھے اور نعرے لگا رہے تھے۔ چنانچہ پہلے تو حق صاحب کی کسی نے نہ سنی۔
لیکن رفتہ رفتہ انہوں نے مجمع پر قابو پالیا۔ اب ان کی آواز صاف سنی جا سکتی تھی ۔ ”بھائیو مسلمانو! پاکستان ہم نے اپنا خون دے کر
حاصل کیا ہے۔ اور جب ہم اس پاک سرز مین پہ قدم رکھنے والے ہیں۔ ہم اپنے خالق سے یہ عہد کریں کہ ہم پاکستان کی حفاظت کے
لیے تن من دھن کی بازی لگا دیں گے۔ مسلمانو! پاکستان تم سے ایمان کی طاقت کا مطالبہ کرتا ہے۔ ایثار و قربانی کا جذ بہ طلب کرتا ہے۔
تم پاکستان کا مطالبہ پورا کرو غازیوں کی زندگی جیو اور شہیدوں کی موت مرو۔ یا د رکھو کہ ہمیں ایک مرتبہ اس طرف پھر پلٹنا ہے۔ ہم
فوجیں لے کر پلٹیں گے اور لال قلعہ پر پاکستانی جھنڈا لہرائیں گے۔“
اس آخری فقرے نے بڑا کام کیا۔ لوگوں نے بے تحاشا نعرے لگانے شروع کر دیئے ۔ فیاض خان سبطین سے کہنے لگا۔ یار یہ
تمہارا حق کیا کوئی بہروپیا ہے؟“
سبطین نے آہستہ سے جواب دیا۔ ”نہیں مسلم لیگی ہے ۔“
"تم کہاں کے رہنے والے ہو جی؟“
امرتسر کا
امر تسر ختم کر کے آئے تھے یا پہلے ہی آگئے تھے۔“
جی کیا بتاؤں جی۔ جب امرتسر میں گولے چھٹنے لگے تب میں وہاں سے نکلا۔ سارا مال میرا غارت ہو گیا۔ جی کیا بتاؤں ۔ امرتسر
میں میرا بہت بڑا ہوٹل تھا۔ یہاں میں کا بک میں بیٹھا ہوں اور پھر بھی الاٹمنٹ والے آ آ کے تنگ کرتے ہیں ۔“
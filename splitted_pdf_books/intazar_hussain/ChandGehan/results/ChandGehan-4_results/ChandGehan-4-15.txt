77
پاکستان کنکشنز
جب سبطین کی آواز میں رقت پیدا ہوئی تو فیاض خاں نے قہقہ لگایا۔ بسا اوقات آدمی کا چہرہ دل کا غماز بن جایا کرتا ہے۔ لیکن اسے کیا
کہئے کہ ڈبے میں گھپ اندھیرا تھا۔ ان کے چہرے پہ جو کیفیت بھی ہو وہ اس پردے میں چھپی ہوئی تھی۔ اس رات اس اندھیرے
نے بہتون کے پردے رکھے اور بہتوں کے دلوں کے راز ظاہر کر دیئے ۔ اندھیرے میں بلا کیا معلوم دیتا ۔ نہ فیاض خاں اور سبطین کے
چہرے نظر آتے تھے اور نہ افسری کا بے نقاب چہرہ دکھائی دیتا تھا۔ اللہ ہی بہتر جانتا ہے کہ مختلف نازک موقعوں پر اس کے چہرے پہ کیا
کیفیت گزری۔ اس کا علم بھی عالم الغیب ہی کو ہے کہ اس نے ارادتا ایسا کیا تھا یا واقعی غنودگی کے عالم میں اس کا سر فیاض خاں کے
شانے پہ جان کا تھا۔ فیاض خاں نے پہلے تو مخملی سی شے کو اپنے بدن سے لگتے ہوئے محسوس کیا اور پھر ایک معطر سر ڈھلک کر اس کے
شانے پر ٹک گیا۔ فیاض خاں نے بڑے سکون کا مظاہرہ کیا۔ چند منٹ تک وہ چپ چاپ بیٹھا رہا۔ پھر اس نے دھیرے سے اس کا سر
اٹھا کر الگ کیا اور چپکے سے اس کے کان میں کہا۔ گھر سے تکیہ لے کر نہیں چلی تھیں ؟ یہ بات بھی پردہ تاریکی ہی میں رہی کہ افسری پر
اس فقرے کا کیا اثر ہوا۔ البتہ جب فیاض خان نے سگریٹ کا زور سے کش لیا تو اس کی روشنی میں اتنا نظر آیا کہ افسری کی بھنویں تنی
ہوئی تھیں۔ غالباً چہرہ بھی سرخ پڑ گیا تھا لیکن ہو سکتا ہے کہ یہ محض سگریٹ کی سرخ لو کا کرشمہ ہو۔ گاڑی چلتے چلتے پھر رک گئی اور بیچ
جنگل میں رکی۔ حق صاحب ہڑ بڑا کر اٹھ بیٹھے ۔ کیا ہوا بھئی؟“
تھا۔
حملہ ہونے والا ہے ۔ سبطین نے بڑے سکون سے حق صاحب کو اطلاع دی۔ اے حق صاحب کو بنانے میں یوں بھی مزا آتا
فیاض خاں نے برجستہ کہا۔ مجھ پہ تو حملہ ہو چکا۔“
ن صاحب دونوں کو سمجھتے تھے۔ سمجھ گئے کہ خواہ مخواہ بنکارتے ہیں۔ گاڑی ایک جھٹکے کے ساتھ پھر چلی نکلی۔ حق صاحب نے اپنا
وقت گنوانا مناسب نہ سمجھا۔ جس پھرتی سے جاگے تھے۔ اسی پھرتی سے پھر سو گئے ۔ گاڑی کی رفتار تیز ہوتی چلی گئی اور جاگ پڑنے
والوں پر غنودگی کا جادو اسی رفتار سے پھر چڑھنے لگا ۔ فیاض خاں نے ڈبیا سے نئی سگریٹ نکال کر جلائی اور ذرا اور سنبھل کر بیٹھ گیا۔
گاڑی کی رفتار پھر دھیمی ہو چلی تھی۔ رات کی سیاہی ڈھل چکی تھی۔ لیکن ایک دھند کی کیفیت ابھی باقی تھی۔ چاروں طرف فضا میں
ایک بد رنگ دھند کی کیفیت طاری تھی۔ میدان اور کھیت دور تک اجاڑ پڑے تھے۔ جا بجا مویشیوں کے پورے پورے ڈھانچے اور
خالی کھوپڑیاں پڑی دکھائی دے رہی تھیں۔ انسانی لاشیں بھی جا بجا نظر آئیں ۔ میدان اور کھیتوں سے پرے ایک چھوٹی سی اجڑی
ہوئی بستی اپنے مکینوں کا ماتم کر رہی تھی۔ بہت سے کچے مکانات تو بالکل ڈھیر ہو چکے تھے۔ کسی کسی کی ایک آدھ دیوار ضرور کھڑی رہ گئی
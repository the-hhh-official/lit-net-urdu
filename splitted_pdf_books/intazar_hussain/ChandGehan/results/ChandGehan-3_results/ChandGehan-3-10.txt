52
پاکستان کنکشنز
بالکل نہیں رہا۔ اب تو یہ کیفیت ہے کہ چراغ میں بھی پڑی ادھر ہم نے بستر سنبھالا۔ لیکن نیند رات گئے تک نہیں آتی۔ عجیب بات یہ
ہے کہ دلی کے کتوں نے دفعتا رونا بند کر دیا ہے۔ فضا میں ایک سناٹا طاری رہتا ہے۔ لیکن یہ سناٹا تو کتے کے رونے کی آوازوں سے بھی
زیادہ ڈراؤنا ہوتا ہے۔
بوجی نے تو کسی کے بارے میں تخصیص نہیں برتی تھی۔ سبھی محلہ والیوں کو بلا و ابھجوایا تھا۔ مگر گلشن نے واقعی تخصیص برتی ۔ بہت سے
گھروں کے بارے میں تو اس نے سرسری ٹالا ۔ اور حمید ڈاکیہ کی بیوی بلو کی تو دہلیز کو بھی اس نے نہیں چھوا۔ ہاں نمبر دارنی سے وہ خاص
طور پر کہہ کر آئی کہ نمبر دارنی صاب آج مجلس ہے۔ تم نہ آئیں تو بوچی بہت برا مانیں گی۔ اور سویرے سے آئیو فرد کوٹھے والی کے
سلسلہ میں بھی اس نے اہتمام برتا تھا مگر اس میں وقت ہی کیا اٹھانی پڑی ہوگی ۔ سامنے ہی تو اس کا مکان تھا۔ پھر گلشن کو یہ بھی پتہ تھا کہ
وہ بڑی تک چڑھی ہے اگر خاص طور پر اس سے نہ کہا گیا تو وہ نہیں آئے گی بلکہ کئی ایک مرتبہ تو گلشن نے بوجی سے شکایت بھی کی تھی۔
اے بوجی یہ فرد کو ٹھے والی تو ٹھے میں مری جاوے ہے۔ مئی کا خصم منہ نئیں لگا تا اس پہ یہ حال ہے کہیں ہوتا کچھ تو یہ تو زمین پہ قدم
نہیں رکھتی۔ خیر یہ تو گلشن کا تکلف تھاور نہ فرد زمین پر قدم تو اب بھی نہیں رکھتی تھی ۔ فرد کو ٹھے والی دراصل افسری فاطمہ تھی ۔ قاعدے کی
رو سے افسری کو بگڑ کر ابو بنا چاہیے تھا لیکن یا تو عرف کی کوئی قواعد ہوتی ہی نہیں یا پھر بوجی نے اس کی پابندی لازمی نہ سمجھی ۔ انہوں نے
افسری کو بے سوچے سمجھے فرد کہنا شروع کر دیا۔ چونکہ وہ اوپر کے مکان پر رہتی تھی اس لیے کو ٹھے والی کا ٹکڑا اس کے عرف کے ساتھ اس
طرح جوڑ دیا گیا جس طرح شاعروں کے تخلص کے ساتھ دہلوی، دریا بادی لدھیانوی قسم کی دمیں لگائی جاتی ہیں۔ بہر حال اس نام پر
اعتراض کچھ بھی کئے جائیں یہ ماننا پڑے گا کہ اس میں بندش کی چستی اور ایک قسم کی حرکت اور گرمی ضرور ہے بلکہ فرؤ کا لفظ تو اچھا خاصا
جوش کا شعر معلوم ہوتا ہے لیکن اس کے باوجود یہ عرف اتنا عام نہیں ہوا کہ لوگ اصل نام ہی کو بھول جاتے ۔ آخر بوجی اس بیٹے کی تو ماں
تھیں جس کی اسلامی عوامی انقلابی تحریک ہزار کوششوں کے باوجود قبول عام حاصل نہ کر سکی۔ لیکن دراصل عرف کی کامیابی اور ناکامی
میں اصل ناک کا بھی بہت کچھ دخل ہوتا ہے۔ جو نام نام والے کی شخصیت سے میل نہیں کھاتے انہیں تو عرف اس بری طرح فنا کرتے
ہیں کہ ان کا نام ونشان بھی پھر نہیں ملتا۔ بلو کی مثال موجود ہے اور تو اور محلہ بڑی بوڑھیوں تک کو یہ معلوم نہیں تھا کہ بلو کا اصل نام کیا ہے
نمبردارنی تو ایک ایک کی سات پشتوں تک سے واقف تھیں لیکن بلو کا اصل نام تو وہ بھی کبھی نہیں بتاسکیں۔ لیکن ایسے نام بھی ہوتے ہیں
جن کا نام والے سے اتنا گہر تعلق ہوتا ہے کہ وہ زیر زبر تک کی تبدیلی کے متحمل نہیں ہو سکتے ۔ ایسے ناموں پر عرف بھلا کب غلبہ پاسکتے
ہیں۔ یہی وجہ ہے کہ رفیا جس نے ہر محلے والے کے نام کو بگاڑا تھا فیاض خاں کے نام میں کبھی ایک نقطہ کی بھی تبدیلی نہ کر سکا۔ میچ بجی
51
پاکستان کنکشنز
اگست ختم ہوا۔ وہ مہینہ جس نے بر عظیم کی تاریخ میں ایک نئے دور کا افتتاح کیا۔ آج ستمبر شروع ہوا ہے۔
آج صبح آنکھ کھلتے ہی ایک ایسا واقعہ دیکھا کہ سارا دن جی اداس رہا۔ میرے کمرے کے عین سامنے والے مکان میں کبوتر پلے
ہوئے ہیں۔ صبح میری آنکھ ذرادیر سے کھلی تھی۔ آنکھ کھل گئی پھر بھی میں ذرا کروٹیں بدلتا رہا۔ سامنے والی چھت پر کبوتر دانہ چگ رہے
تھے۔ ایک سفید کبوتر سب سے الگ منڈیر پر چپ چاپ اور افسردہ سا بیٹھا تھا۔ اتنے میں کوئی چیز تیر کی طرح اس پر جھپٹی اور اسے اٹھا
کر لے گئی ۔ یہ ہے تو بڑا معمولی سا واقعہ دلی کے کبوتر بازوں کے نہ معلوم کتنے کبوتر روز بیریوں کی نذر ہو جاتے ہیں مگر مجھ پر اس واقعہ کا
دن بھر اثر رہا۔ اس کبوتر کی اداس صورت رہ رہ کر یاد آتی رہی۔
۲ ستمبر
آج ایک دہلوی بزرگ سے ملاقات ہوئی کہتے تھے کہ ستمبر کا مہینہ دلی کے لیے منحوس ہے ۔ ۱۸۵۷ء میں بھی ستمبر ہی کے مہینہ میں
ولی پر آفت آئی تھی۔ گویا دلی والے کبوتروں لالوں اور پتنگوں کے ہی رسیا نہیں ہیں تو ہم پرستیوں میں بھی مبتلا ہیں۔ میں نے انہیں
بے ساختہ جواب سیا کہ دلی اب نہ وہ دلی ہے نہ یہاں کوئی بہادر شاہ ظفر بیٹھا ہے اب یہاں کونسی چیز تباہ ہونے کے لیے باقی ہے ۔“
دہلوی بزرگ گرم ہو کر بولے ”اے جناب ہماری دلی کو آپ نے کیا سمجھا ہے اس میں اب بھی بہت کچھ ہے۔ مرا ہا تھی سوالا کچھ
کا
ان لوگوں سے کوئی کیا بات کرے۔ ہر بات پر کوئی ضرب المثل کہہ ڈالتے ہیں، کوئی محاورہ جڑ دیتے ہیں۔ میں یہ پوچھتا ہوں کہ
دلی میں اب اگر غدر پڑے تو کبوتروں کی کا بکوں اور لالوں کے پنجروں کے علاوہ اور کیا چیز تباہ ہو گی ۔
ستمبر
آج شام کو جب میں چتلی قبر سے گزر رہا تھا۔ ایک فقیر کو دیکھا۔ میلے کچیلے پھٹے کپڑے۔ لمبا تڑنگا۔ بڑی بڑی آنکھیں۔ پاٹ دار
آواز - پیمبرانہ انداز میں اعلان کرتا چلا جاتا تھا کہ چاند گرہن پڑے گا۔ دان دو ۔
معلوم نہیں یہ فقیر کو نے چاند گرہن کا ذکر کرتا تھا۔ چاند گرہن تو پڑ رہا ہے۔ امرتسر سے کلکتہ تک مجھے تو گہن ہی گہن نظر آتا ہے۔
پاکستان کا پتہ نہیں ہے وہ اب میرے لیے دوسرا ملک ہے۔
۴ ستمبر
دلی کی فضا روز بروز مکدر ہوتی چلی جارہی ہے۔ کچھ فضا خود مکدر ہے۔ کچھ افواہوں نے اسے مکدر کیا ہے۔ رات کو ٹہلنے کا دھرم اب
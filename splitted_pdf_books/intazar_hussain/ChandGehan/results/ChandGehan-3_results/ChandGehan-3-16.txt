58
پاکستان کنکشنز
یثرب یہ شہر قابل بودو باش کے نہیں رہا۔ آگاہ ہو کہ شہر مدینہ کی رونق جاتی رہی اس لیے کہ مزار نبی کا مجاور اور تمہارا سردار اور جنت کا
شہزادہ اور ساقی کوثر کا نور عین تین دن کا بھوکا پیاسا کر بلا کی ریتی پہ ذبح کیا گیا۔ مومنین ادھر تو یہ حال تھا اور ادھر کر بلا میں ایک بی بی
یوں نوحہ کر رہی تھی ۔
زہرا کی عمر بھر کی کمائی کو کیا ہوا
بتلا دے اے زمین مرے بھائی کو کیا ہوا
نمبر دارنی کا گلا اور آنکھیں دونوں کام کر رہی تھیں۔ بوجی کی روتے روتے ہچکی بندھ گئی تھی۔ نو ابن بھی حسب مقدر ور در ہی تھی۔
بلو کی آواز تھم گئی تھی اور رونے کا سلسلہ جاری تھا۔ آخر گلشن سے ضبط نہ ہو سکا اور اس نے اپنی نقل و حرکت سے گویا اس کا اعلان کیا کہ
بس کرو ۔ مجلس بہت دیر ہوئی ختم ہو چکی تھی لیکن مجلس کی فضا کچھ ایسی جمی تھی کہ سنجیدگی کا طلسم ٹوٹنے کو ہی نہ کہتا تھا۔ دیکھا تو یہ گیا ہے کہ
کیسی ہی رقت کی مجلس ہوا۔ ادھر مجلس ختم ہوئی ادھر باتوں کی گرما گرمی شروع ہوئی۔ دراصل مجلس کی ایک بڑی اہمیت اس وجہ سے بھی
ہے کہ اس کی بدولت مل بیٹھنے اور چٹخارے دار باتیں کرنے کا موقعہ میسر آ جاتا ہے۔ اگر مجلسیں کہیں محض غم حسین تک محد و در ہا کرتیں تو
پھر امام حسین کی شہادت سے بھی کڑی آزمائش بن جاتیں اور محرم میں جینا اجیرن ہو جاتا۔ لیکن یہ مجلس عجب تھی۔ حزن اور خاموشی نے
ایسا جادو پھیلایا تھا کہ کسی کو بولنے بات کرنے کی ہمت نہ ہوتی تھی۔ نمبردارنی جب اچھی طرح آنسو پونچھ چکیں اور تبرک ان کی گود میں
آپڑا تو انہوں نے ایک دو نیم گرم فقرے کہے۔ ظاہر ہے کہ یہ نیم گرم مقر ے محض تمہد تھے مگر انہوں نے خاطر خواہ اثر نہیں کیا۔
نمبردارنی کا حوصلہ ٹوٹ گیا اور انہوں نے دوبارہ اس قسم کے اقدام کی ہمت نہیں کی ۔ البتہ گلشن کی بات کا نوٹس ضرور لیا گیا۔ لیکن اس
سنجیدگی کی فضائوئی تو نہیں اور شدید ہوگئی۔ نمبردارنی کو سوجھ بوجھ پر اسے شاید زیادہ اعتبار تھا۔ اس لیے اس نے مخصوص طور پر نمبردارنی
کو مخاطب کیا۔ نمبردارنی صاب سنیں ہیں کہ اس جمعرات کو چاند گرہن پڑے گا۔“
چاند گرہن ۔ بوجی کے منہ سے صرف اسی قدر نکل سکا۔
سب بیبیاں خاموش تھیں۔
آخر نمبردارنی بولیں ۔ اری کون کہتا تھا ؟“
اجی دے رفیا کیوے تھا۔ کیوے تھا کہ آدھا چاند ڈوب جاوے گا۔“
اللہ رحم کرے۔ تو ابن ڈرتے ڈرتے بولی۔ بڑا سخت گرہن ہے ۔
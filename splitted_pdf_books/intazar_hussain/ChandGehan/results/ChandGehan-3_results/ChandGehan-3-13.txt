55
پاکستان کنکشنز
اے جا رہنے بھی دے۔ فرصت کو تجھے کونسا کام پھٹ پڑا۔ بال نہ بچے بیٹی تو ہم سے ملنا ہی نہ چاہتی ورنہ ڈوبا ایسا کیا تھا کہ
وقت ہی نہ ملتا۔
نمبردارنی شاید موقعہ کی تاک میں تھیں۔ فوراً شروع ہو گئیں۔ اے نگوڑا آج کل کا زمانہ ہی ایسا ہے۔ اب وہ اگلے زمانے کی
محبتیں کہاں ہیں۔ اسے بوجی تم نے تو ہماری ہوا کو دیکھا تھا۔ کیسی ملنسار طبیعت کی تھیں۔ کسی کی ایسی ویسی خبر سن لیتی تھیں تو تڑپ جاتی
تھیں۔ فورا دیکھنے کو جاتی تھیں۔ مگر آج کل کی لونڈیوں کی آنکھ میں مروت نہ دل میں محبت ۔ خون سفید ہو گیا کسی کا دم چلنے لگے تو یہ منہ
میں پانی بھی نہ ڈالیں ۔
یہ تقریر کرتے ہوئے نمبر دار نی غالباً یہ بھول گئی تھیں کہ ان کے پاس ہی ان کی بیٹی فرحت بیٹھی ہے جو اپنی کالجیت کو برقرار رکھنے
کے لیے یہ ضروری سمجھتی تھی کہ ماں کو اپنے کمرے میں باریاب ہونے دے مجلس سے تو اسے کیا دلچسپی تھی۔ مگر کبھی کبھی وہ یہ ثابت
کرنے پر بھی تو مائل ہو جاتی تھی کہ ایک کالج کی روشن خیال لڑکی بھی دقیانوسی رسموں کو برداشت کر سکتی ہے۔
لیکن بلو نے نمبر دارنی کو اچھا جواب دیا۔ اے چلو رہنے بھی دو ۔ آجکل تو بس دور ہی بھلے ہیں۔ نہ ملیں گے نہ جوتیوں میں دال
بٹے گی۔ مٹے ایسے ملنے پہ خاک ۔
بوجی کو بلو کا یہ قوطی انداز پسند آیا۔ کہنے لگیں ۔ ”اری بلو یہ تو تیری خواہ مخواہ کی بات ہے۔ بھئی برتن جب ملیں گے تو کھنکیں گے بھی ۔
ایسا کونسا گھر ہے جس میں بات نہیں نکلتی چوہوں سے کان تو کٹائے نہیں ہیں کہ بات ہی نہ کریں۔
مگر بوجی بات کا بھی تو طریقہ ہو دے ہے۔ آج کل کے لوگ کٹے مرے ہیں ۔
اے رہنے بھی دے کیا کٹے مرے ہیں ۔
بلو اگر ذرا دیر کر دیتی تو بوجی نے مورچہ فتح کر ہی لیا تھا۔ لیکن اس نے فوراً پینترا بدلا۔ اور سیاست کے میدان میں جا پہنچی۔
اوئی بوجی تم تو آنکھوں دیکھتے مکھی نگلو ہو۔ دیکھتی ہونا کیا آفت نافت اٹھ رئی اے۔ سارا ملک تراہ تراہ بول گیا۔“
اس آفت نافت کی توجیہ نمبردارنی نے کی ۔ اجی میں تو جانوں کسی نے اس ملک میں سیہ کا کانٹا گاڑ دیا ہے ۔
بلو تنک کر بولی ۔ اجی گاڑنے کو کیا جنید خاں آئے تھے۔ یہی کلوا فرنگی ہے بس کی گانٹھ ۔
فرنگی کے لفظ پہ بوجی کوفورا در یاد آ گیا اے ہے ان کمبختی مارے گوروں نے تو غدر میں بھی بہتیری آفت ہوئی تھی۔ موئے جنہیں
کب یاں سے دفان ہوں گے۔
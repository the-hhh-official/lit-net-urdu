59
پاکستان کنکشنز
پھر خاموشی چھا گئی۔
نمبر دار نی بلو کے بڑھے ہوئے پیٹ کی طرف دیکھتے ہوئے بولیں ۔ بی بی ذرا احتیاط رکھیو۔“
بلو چپ چاپ بیٹھی رہی۔
بوجی نہ معلوم کن خیالات میں گم تھیں ۔ ایکا ایکی بولیں گویا خود اپنے آپ سے کہہ رہی ہیں ۔ اللہ ہر بلا سے محفوظ رکھے ۔ ہماری
خالہ بی کہا کرے تھیں کہ غدر کے دنوں میں ایسا گہن پڑا تھا کہ سارا چاند ڈوب گیا تھا ۔“
خاموشی اور شدید ہو گئی۔ نمبردارنی نے خواہ مخواہ چھالیاں کترنی شروع کر دی تھیں سب خاموش تھیں ۔ صرف سروطے کی آواز
سنائی دے رہی تھی ۔ سب کے چہروں پر ایک سنجیدگی ایک ہر اس کی کیفیت طاری تھی ۔ افسری چپ چاپ بیٹھی تھی۔ اس کے چہرے کی
کیفیت میں کوئی تبدیلی واقع نہیں ہوئی۔ اس کی شربتی آنکھوں کی گمبھیر تاکسی فوری واقعہ کا اثر نہیں تھی ۔ وہ تو ایک مستقل کیفیت تھی۔
اید اس نے اس خبر کا اثر ایسی زیادہ شدت سے قبول بھی نہیں کیا تھا۔ ایکا ایکی وہ جانے کے لیے کھڑی ہوگئی ۔ اس کے اٹھتے ہی دوسری
بیبیاں بھی اٹھ کھڑی ہوئیں ۔ بوجی نے چلتے چلتے افسری کو مخاطب کیا۔ بیٹی احتیاط رکھیو ذرا خدا ہر بلا سے بچائے رکھے۔ بلکہ میرے
ہی گھر آجائیں۔
افسری نے بہت خاموشی سے یہ فقرہ سنا اور برقعہ پہن اپنے گھر کی طرف روانہ ہوگئی ۔
سبطین کی مخالفت کے باوجود نماز پڑھنے اور کلمہ پڑھانے کے تحریک جاری ہیں اور نماز پڑھنے اور کلمہ پڑھانے کی تحریک کے
با وجود حسن پور میں خوف و ہراس پھیلتا رہا۔ حسن پور کی آبادی کا طور یہ تھا کہ پورے محلے یا تو نرے ہندوؤں کے تھے یا نرے
مسلمانوں کے تھے۔ حسن پور کی ناک ڈپٹی صاحب تھے اور ڈپٹی صاحب کا مکان اوپر کوٹ میں تھا۔ ڈپٹی صاحب برسوں ہوئے اللہ
کو پیارے ہو چکے تھے۔ لیکن اوپر کوٹ کی دہاک اب تک قائم تھی۔ آخر حسن پور والے کالے خاں کا لوہا بھی تو مانتے ہی تھے۔ پھر
شیر و پلہ دار بھی کچھ نہ کچھ حیثیت ضرور رکھتا تھا۔ مٹھوا خود علمن کی دوکان پر آگے بیٹھتا تھا اور ڈپٹی صاحب مر گئے تھے تو کیا ہوا تھا۔ لالہ
رگھو پر دیال بزار اور دوسرے رئیس عید بقر عید پر تو سبطین کے پاس آ ہی جاتے تھے۔ وضعداریاں تو اب چند مہینوں سے ختم ہوئی
تھیں۔ اس کے بعد چکر الٹا گھوما اور حق صاحب اور نمبر دار صاحب نے ضرورت بے ضرورت لالہ رگھو پر دیال ہزار کی دوکان پر پہنچ کر
اپنی غیر فرقہ پرستانہ ذہنیت کا ڈھول پیٹنا شروع کیا۔ لیکن رفتہ رفتہ فضا اور مکدر ہوئی اور اوپر کوٹ ایک بند قلعہ بن کر رہ گیا۔ یوں حق
صاحب اور نمبر دار صاحب لالہ رگھو پر دیال کی زیارت سے محروم ہو گئے۔ سنتے ہیں کہ وقت بدلتے بدلتے بدلتا ہے۔ مگر حسن پور میں تو
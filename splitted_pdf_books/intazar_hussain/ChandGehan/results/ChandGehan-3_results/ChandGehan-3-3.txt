45
پاکستان کنکشنز
لڑکوں اور دلی کے نوجوانوں میں مجھے اس کے سوا اور کوئی فرق نظر نہیں آتا کہ موخر الذکر اردو اچھی بولتے ہیں۔ یہ امتیازی صفت ہے
کوئی وصف تو نہیں ہے۔
بہر حال میں تو یہاں آہی پڑا ہوں ۔ علی گڑھ کے تالوں کے کاروبار سے یہ صورت بہر صورت بہتر ہے۔ وہاں تو کوئی بات سننے کا
بھی روادار نہیں تھا اور کیوں ہوتا وہاں کی فضا تو خالص نعروں کی فضا ہے۔ علی گڑھ کے یتیم الفکر طلبا کو سوچ بچار سے کیا واسطہ۔ یہاں
میں نو جوانوں تک کم از کم اپنی بات تو پہنچا ہی سکتا ہوں۔
۲۲ اگست
دلی خوب شہر ہو یا نہ ہو عجیب شہر ضرور ہے۔ معلوم نہیں لوگ باگ کیوں اس شہر کی تعریفوں کے پلے پل باندھتے تھے۔ مجھے تو یہاں
وحشت ہوتی ہے۔ یہاں کے در دیوار مجھے کاٹ کھانے کو دوڑتے ہیں۔ اس کی وجہ یا تو یہ ہے کہ میں اس شہر میں نیا نیا ہوں یا پھر واقعی
یہاں کی فضا وحشت خیز ہے یہاں کے بازاروں میں عجیب ہنگامہ نظر آتا ہے۔ ولی کے شائقین شاید اسی ہنگامے کو چہل پہل بتایا
کرتے تھے۔ مگر مجھے تو یہ سراسیمگی کا طوفان نظر آتا ہے۔ یہاں کے بازاروں میں چلتے ہوئے میں جس صورت پر نظر ڈالتا ہوں اس پر
یا تو دحشت برستی نظر آتی ہے یا ڈراؤنی کیفیت دکھائی دیتی ہے ایک عجیب بات یہ ہے کہ یہاں کی راتیں مجھے بڑی ڈراؤنی معلوم دیتی
ہیں۔ علی گڑھ کی تخصیص نہیں، میرا ہر جگہ یہ طور رہا کہ رات رات بھر سڑکوں پر گھومتا تھا اور علی گڑھ کی تو خیر بات ہی نرالی تھی ۔ نہ جانے
وہاں میری کتنی راتیں سڑکوں پر گھومتے کئی ہیں۔ علی گڑھ کے پنواڑی خاصے زندہ دل تھے۔ رات گئے تک دوکانیں کھولے رکھتے تھے
اور پھر وہاں کا اسٹیشن تھا جو دن سے زیادہ رات کو آباد نظر آتا تھا۔ مگر یہ دلی عجب شہر ہے۔ شام سے شہر میں سناٹا چھا جاتا ہے۔ سڑکیں ہو
حق کرتی ہیں۔ فضا سائیں سائیں کرتی ہے۔ اکثر یوں ہوا ہے کہ میں چلتے چلتے خود اپنے قدموں کی چاپ پر چونکا ہوں۔ ایک چیز جو
مجھے یہاں بہت چونکاتی ہے۔ وہ کتوں کا رونا ہے۔ کتے راتوں کو ہر جگہ روتے ہیں۔ علی گڑھ میں بھی روتے تھے، حسن پور میں بھی
روتے تھے۔ مگر دلی کے کتے کچھ اتنی دردانگیزی سے روتے ہیں کہ دل خواہ مخواہ دھڑکنے لگتا ہے۔ کئی مرتبہ میرے ذہن میں ایک عجیب
و غریب سوال پیدا ہوا کہ دلی کے کتوں کی آواز میں اتنا سوز کیوں ہے اور راتوں کو ان پر گیر معمولی حد تک رقت کیوں طاری ہو جاتی
ہے۔ ظاہر ہے کہ یہ بڑا بے ڈھنگا سوال ہے اور مجھ جیسے بے ڈھنگے آدمی کا الٹا دماغ ہی ایسے سوال کو جسم سے سکتا ہے۔
۲۳ اگست
آج شام کو میں بہت دیر تک چاندنی چوک میں گھومتا رہا۔ اللہ کی قدرت کا تماشا دیکھا۔ ایک سے ایک اچھی صورت نظر آئی۔
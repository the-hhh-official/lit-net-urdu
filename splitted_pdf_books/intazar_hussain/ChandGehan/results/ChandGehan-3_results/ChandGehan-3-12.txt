54
پاکستان کنکشنز
ہو جاتا ہے افسری شاید کچھ اسی قسم کی عورت تھی وہ جس مکان میں رہتی تھی وہ کچھ اس زاویے سے واقع تھا کہ کمرے کی کھڑ کی سبطین کی
بیٹھک کے عین سامنے کھلتی تھی۔ یوں سبطین کے پاس بیٹھنے والے سارے مرد اس کی نگاہوں کی زد میں رہتے تھے لیکن وہ تو کبھی کسی کو
خاطر ہی میں نہیں لائی اور سبطین سے جب دو تین مرتبہ اس کی نگاہیں چار ہوئیں تو خود سبطین ہی کی نگاہیں جھک گئیں اس نے نہ تو شرما کر
منہ چھپایا اور نہ نگاہ بازی کی ۔ فیاض خاں دلی جاتے ہوئے اگر چہ وہان صرف ایک رات ٹھہر تھا۔ لیکن افسری کی نگاہ سے وہ بھی نہ بیچ
سکا۔ افسری ہر ایک کا جائزہ ضرور لے لیتی تھی اثر لے یا نہ لے۔ یہ پتہ نہیں کہ اس نے فیاض خاں کا صرف جائزہ لینے پر قناعت کی تھی
یا کچھ اثر بھی لیا تھا۔ وہ تھی بھی تو اتنی گہری کہ آسانی سے چغلی نہیں کھاتی تھی شوہر سے اس کے کیسے تعلقات تھے یہ تو شاید محلہ میں صحیح طور
پر کسی کو بھی پتہ نہیں تھا۔ البتہ یہ سب جانتے تھے کہ اس کا شوہر ادھیڑ عمر کا آدمی ہے اور اس پر آشوب زمانے میں جب کہ ڈاڑھی والوں
پر اپنی ڈاڑھیاں بار ہورہی تھیں اس نے ڈاڑھی چھوڑ دی تھی۔ اور یہ کہ اس کے دن میں بارہ گھنٹے باہر صرف ہوتے تھے۔ کاروبار میں
مصروف رہتا ہے یا واہی تو اہی پھرتا ہے اس کا کسی کو علم نہیں تھا۔ کہنے والے یہ بھی کہتے تھے کہ میاں بیوی میں پٹتی نہیں ہے۔ البتہ اتنا تو
ظاہر تھا کہ وہ شوہر کا احترام مطلق نہیں کرتی تھی وہ تو شاید اس کے وجود ہی کو نہیں گردانتی تھی۔ مگر سوال یہ ہے کہ وہ سوائے اپنے کس کے
وجود کو گردانتی تھی۔ گلشن کی رائے اس کے بارے میں سو فیصدی درست تھی۔ وہ صرف نک چڑھی ہی نہیں تھی اکل کھری بھی تھی اس کی
شکایت محلہ کی ہر بی بی کو تھی ۔ مگر اس نے بھی اس کان سنا اور اس کان اڑایا البتہ بوجی کا وہ تھوڑا بہت احترام ضرور کرتی تھی ۔ اول تو بوجی
غریب تھیں اللہ میاں کی گائے۔ پھر یہ کہ جب پاس پڑوس ہوتا ہے تو کچھ نہ کچھ راہ و رسم ہو ہی جاتی ہے۔ شاید اور کہیں سے بلاوا آتا تو
افسری اسے خاطر میں نہ لاتی۔ لیکن بوجی کے یہاں وہ عین وقت پر پہنچی۔
گلشن نے یہی کہا تھا کہ مغرب کے فوراً بعد مجلس شروع ہو جائے گی ۔ افسری مغرب کے فوراً بعد تو نہیں لیکن تھوڑی دیر بعد ضرور
پہنچ گئی تھی۔ لیکن مجلس کے وہاں ابھی کوئی آثار نہ تھے۔ البتہ چند ایک بیبیاں بہت زور شور سے گفتگو میں مصروف تھیں۔ افسری نے
انہیں بڑے لیے دیئے پن کے ساتھ سلام کیا۔ نمبردارنی کو اس کی یہ روش مطلق نہ بھائی ۔ وہ ہر نو جوان عورت سے یہ توقع رکھتی تھیں کہ
وہ انہیں دیکھ کر بچھ بچھ جائے گی۔ بوجی کے مطالبات مختصر تھے۔ انہوں نے اس لیے دیئے سے سلام کو بھی غنیمت سمجھا۔ پھر انہیں
میزبانی کا فرض بھی تو ادا کرنا تھا۔ بولیں ۔ ائے فروا چھی تو ہے۔ بی بی تو مانس گند ہو گئی۔ دیوار سے دیوار ملی ہوئی ہے۔ مگر کیا مجال کہ
کبھی صورت دکھا دے ۔“
بوجی کیا بتاؤں ۔ کئی دفعہ ارادہ کیا کہ آپ کے پاس آؤں مگر پھر فرصت ہی نہ ملی ۔“
50
۲۹ اگست
پاکستان کنکشنز
اب تو دلی کی فضا میں سانس لینا بھی مشکل ہو رہا ہے۔ راتوں کو گھومنے کا سلسلہ اب تقریباً ہو چلا ہے۔ سپاہی قدم قدم پر ٹوکتے
ہیں۔ دن میں گھومنے کی اس لیے فرصت نہیں ملتی کہ مدرسہ میں سر جھکانا پڑتا ہے۔ آج چھٹی تھی۔ میں مہرولی کی طرف چل نکلا۔ معلوم
نہیں کیوں آج مجھے دلی میں پہلی مرتبہ بس میں سوار ہونے کا خیال آیا مگر پھر میں اس خواہش پر غالب آ گیا۔ اپنی ٹانگوں میں ابھی دم
ہے اور ٹانگوں میں دم ہوتے ہوئے بس اور ٹرام کی سواری کی تک میری سمجھ میں نہیں آتی۔
حضرت نظام الدین اولیا کے مزار سے آگے بڑھا تو ایک خستہ حال دروازہ نظر آیا اس پر لکھا تھا ۔ ” مدفن غالب“ میرے جی میں
آئی کہ ایک کوئلہ کا ٹکڑا اٹھاؤں اور اس کے نیچے لکھ دوں ۔
یہ لاش بے کفن اسد خستہ جاں کی ہے
مگر پھر میں نے سوچا کہ کسی رند شاہد باز کے لیے یہ تکلیف مول لیتے ہو۔ میں آگے بڑھ گیا۔ چلتے چلتے میں سوچنے لگا کہ یہ
غالب کے یہاں موت کی اتنی شدید خواہش جو ملتی ہے وہ اس کی انفرادی خواہش ہے یا کسی اجتماعی خواہش کی ترجمان ہے۔
حضرت نظام الدین اولیا کے مزار سے لے کر قطب مینار تک ویرانی ہی ویرانی نظر آتی ہے۔ قدیم شکستہ عمارتوں کے سلسلے حد نظر
تک پھیلے ہوئے ہیں ۔ جا بجا شکستہ حال مقبرے اور کا ہی آلود گنبد دکھائی دیتے ہیں۔ چپ چاپ اونگھتے ہوئے گدھوں نے ان مقبروں
کی ویرانی میں اور اضافہ کر دیا ہے۔ مگر سوال یہ ہے کہ ویرانی دلی کے کسی گوشے میں نہیں ہے ایک مہر ولی پہ موقوف نہیں مجھے تو دلی کی
پوری فضا میں موت کے سائے کا پتے نظر آتے ہیں۔
۱۳۰ اگست
دلی کی نہاری کا بہت شور سنا تھا۔ آج میں نے اسے بھی چکھ دیکھا۔ دونوالے کھانے کے بعد کیفیت یہ ہوئی کہ زبان سن ہو گئی اور
ناک سے پانی بہنے لگا۔ دل والوں کی زندگی میں سے تیزی اور گرمی غائب ہو چکی ہے۔ اس کی کمی وہ اب یوں پوری کر رہے ہیں۔ اس
شہر میں آکر میں بری طرح مایوس ہوا ہوں ۔ بھلا یہاں والوں سے کیا توقع کی جائے وہ غریب تو دو ہی کام جانتے ہیں۔ نہاری کھاتے
ہیں اور کبوتر اڑاتے ہیں۔ بھلا ہوا کہ مثنوی زہر عشق یہاں نہیں لکھی گئی۔ ورنہ یہ لوگ تو کوٹھوں سے کود کود کر جانیں دے دیتے ۔ خیر وہ
زندہ تو اب بھی نہیں ہیں۔
کاتہ
47
پاکستان کنکشنز
ہے کہ وہ تو پاکستان گئے۔ تو کیا عجب ہے کہ وہ بھی پاکستان چل دی ہو۔ مگر ماردو گولی۔ میں اس کے بارے میں سوچ کیوں رہا ہوں۔
مجھے اس سے کونسی محبت کرتی رہی ہے۔ رہا یہ سوال کہ وہ عورت ہے یالڑکی تو اس کا جواب خود بخو دل جائے گا۔ اگر سبطین کا اس سے عشق
ہو گیا تو وہ لڑکی ہے ورنہ عورت ۔
۲۶ اگست
میں اس شہر کو جتنا دیکھتا ہوں اتنا ہی زیادہ مجھے یہ عجیب نظر آتا ہے آج مدرسہ کی چھٹی تھی میں حوض قاضی کی طرف نکل گیا۔ وہاں کی
گلیوں میں بہت دیر تک بے مقصد گھومتا رہا۔ پھر چاڈری ہوتا ہوا کو چہ چیلان میں نکل گیا۔ کوچہ چیلان کو چہ ہے یا شیطان کی آنت
ہے۔ گلیاں شوشوں کی طرح نکلتی ہی چلی گئی ہیں۔ خیر مجھے تو گھومنے سے مطلب تھا۔ مسلمان محلوں کا عجب عالم ہے جتنے مکان ہیں اتنی
کبوتروں کی چھتریاں ہیں اگر اوپر سے کوئی دلی کو دیکھے تو ساری فضا میں مسجد کے میناروں اور کبوتروں کی چھتریوں کا ایک جال تنا ہوا
نظر آئے گا۔ جامع مسجد کے سامنے جسے دیکھو مٹھی میں کبوتر دبائے پھرتا ہے۔ جس کی مٹھی میں کبوتر نہیں اس کے ہاتھ میں لالوں کا پنجرا
ہوگا۔ مسلمانوں کا یہ حال دیکھ کر طبیعت بہت منفض ہوئی ۔ سوچا تھا کہ چاندنی چوک چلو ۔ طبیعت اور ی ہو جائے گی۔ ابھی یہاں قدم
ہی رکھا تھا کہ ایک بزرگ ایک شہدے سے مصروف گفتگو نظر آئے ۔ میں ٹھٹک گیا۔
کہہ رہے تھے ۔ اماں خلیفہ جی ! یہ بنے کا بچہ کیا لیے پھر ۔ ہو؟“
شہدے کی مٹھی میں ایک سفید کبوتر دیا تھا۔ اس فقرے کو سن کر گرم ہوا بولا ۔ خان صاحب ۔ تم نے بئے کے بچے پالے ہیں۔
کھیوں قبوتر نئیں دیکھا۔“
خاں صاحب ٹھنڈے پڑ گئے۔ کہنے لگے۔ تو میں نے کہا پہلوان دکھاؤ نا۔
شہدا اور چڑھ گیا ۔ اماں تمہارے مطلب کے بھی میں نے رکھ چھوڑے ہیں۔ اپنا وے لمڈا ہے نہیں نجی آنکھوں والا دس کے
چوبارے پہ کیوں دن آ جانا ۔ دے دوں گا کوئی سستے داموں کا قبوتر پر اس وقت تو قیمتی قبوتر ہے اپنے پاس۔“
خاں صاحب گرما گئے ۔ اماں خلیفہ صورت دیکھ کے بات کیا کرو۔ میاں ہم نے تو پیسے کو ہمیشہ ہاتھ کا میل سمجھا۔ سوئیوں والے
محلہ میں دوکانوں کی لین کی لین تھی ۔ سب کبوتروں اور شطرنج پر ہی بھینٹ چڑھائی ۔ وہ چھنگا پہلوان ہے نا اس کے جو گئے پہ دل
آگیا۔ اس نے کیہا کہ اپنی کالے آموں والی بغیادے دو۔ ہم بھی ہوا کے گھوڑے پر سوار تھے۔ قسم قبلہ شریف کی فوراً قبالہ لے لیا۔ تو
میاں ایجانب سے ذریوں سنبھل کے بات کیا کرو۔ لاؤ دکھلو اؤ دیکھیں کہ کس برتے پر اینٹھ دئے اؤ ۔
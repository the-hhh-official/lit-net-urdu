57
پاکستان کنکشنز
فرحت کو یہاں پھر مجبور ابولنا پڑا۔ بوجی یہ غدر نہیں ہے۔ یہ تو ہندو مسلمانوں کا فساد ہے۔“
بلو بولی ۔ اجی بوجی وہ تو کہہ رہے تھے کہ دلی کے بعد حسن پور ہی کا لمبر ہے ۔“
یہ فقرہ سن کر تو واقعی بوجی کے ہوش اڑ گئے مگر اس موقعہ پر افسری نے بڑا کام کیا۔ اب تک وہ بڑے صبر سے باتیں سنتی رہی تھی
لیکن اب اسے مجبور ہو کر بوجی کو یہ یاد دہانی کرانی ہی پڑی کہ مجلس اب شروع ہو جانی چاہیے۔ بوجی نے فوراً گلشن کو کھٹکھٹایا۔ گلشن نے
جھٹ پٹ اپنے فرائض انجام دیئے ۔ پھر انہوں نے بلو سے کہا کہ بی بی مجلس شروع کر دو ۔ اور بلو شہادت نامہ کھول کر بیٹھ گئی۔
نمبردارنی روتی کم تھیں، شور زیادہ مچاتی تھیں۔ لیکن بوجی شور نہیں مچا سکتی تھیں ۔ وہ صرف روتی تھیں اور بڑے خلوص اور یکسوئی
سے روتی تھیں اور آج تو ان پر کچھ بہت ہی زیادہ رقت طاری تھی۔ اور میں واقعات کربلا کے ساتھ ساتھ بلو کی درد بھری آواز کو بھی
بہت کچھ دخل تھا۔ پھر جب اس نے امام حسین کے بچپن کے واقعہ سے واقعہ کربلا کی طرف گریز کیا تو اس کی آواز میں اور رقت پیدا ہو
گئی۔ ” کیوں حضرات سنا آپ نے کہ جس کے رونے سے فرشتہ ہائے آسمان گریاں ہوئے حیف صد حیف کہ اسی فرزند رسول کے
ساتھ امت بے دین نے کیا کیا ظلم کئے۔ صحرائے کربلا میں پانی بند کیا اور تین روز کا بھوکا پیاساز مین پر مثل گوسفند قربانی کے ذبح کیا
اور سر انور کو امام مظلوم کے نوک نیزہ طویل پر بلند کیا اور بستی بستی اور شہر شہر شہیر کیا۔
در یگانه در یائے مجمع البحرین بخون طپیدہ کرب و بلا امام حسین
صاحب روضتہ الشہد انے لکھا ہے کہ امام ہمام جب بعد زوال زمین پر تشریف لائے تو شمر خنجر بکف سینہ بے کینہ امام پر چڑھا اور
اور
اس بے ادبی کا مرتکب ہوا کہ زمین کربلا لرز گئی ۔ حمید کہ اس وقت میدان کربلا میں موجود تھا کہتا ہے کہ بعد شہادت زمین کو زلزلہ آیا
آسمان سے خون برسا اور ایک سیاہ آندھی اٹھی اور آفتاب کو گہن لگا اور منادی نے ندا کی کہ قتل الحسین بکر بلا ذبح الحسین بکر بلا ۔
راویوں نے یوں بھی لکھا ہے کہ اس رات چاند کو گہن لگا۔ سارا چاند گہنا گیا اور رات بھر ایک بی بی کے نوحے کی آواز آتی رہی جو کبھی
مشرق سے بلند ہوتی تھی اور کبھی مغرب سے آتی تھی اور کبھی ساری فضا میں پھیل جاتی تھی ۔ نمبردارنی رو تو بہت دیر سے رہی تھیں لیکن
اب ان کے آنسو بھی نکلنے شروع ہو گئے تھے بلکہ اس وقت تو افسری کی آنکھیں بھی نم ہو چلی تھیں مگر شاید وہ رقیق القلبی کے کسی بڑے
مظاہرے پر آمادہ نہ تھی۔ البتہ بوجی زار و قطار رو رہی تھیں۔ ان کے دوپٹے کا ایک کو نہ آنسوؤں سے تر بتر ہو گیا تھا اور بلو اسی در دوسوز
کے ساتھ پڑھے جارہی تھی۔ منقول ہے کہ اس رات مدینے میں درمیان زمین و آسمان رونے کی صدائیں سنی گئیں اور ایک فرشتہ ندا دیتا
تھا کہ بخدا مسمار ہوئے ارکان دین کے اور تاریک ہوئے ستار ہائے، علم نبوت کے اور مٹ گئے ۔ نشان پر ہیز گاری کے۔ اے اہل
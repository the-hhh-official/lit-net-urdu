46
پاکستان کنکشنز
دلی کا پانی جو سی زمانے میں بہہ کر ملتان چلا گیا تھا شاید اب بہہ کر دلی واپس آ رہا ہے۔ میرے لیے تو خیر یہ شہر نیا ہے۔ لیکن کہنے والے
کہتے ہیں کہ دلی میں رنگ و نور کی ایسی فراوانی پہلے کبھی نہیں دیکھی گئی۔ چاندنی چوک واقعی چاندنی چوک بن گیا ہے۔ چاندی صورتوں کا
وہ ہجوم ہوتا ہے کہ ہر ہر قدم پر ایمان و آگہی کی بازی لگانے کو جی چاہتا ہے۔ میرا خیال ہے کہ لاہور تو اب چونڑی ہوئی امبیا بن کر رہ گیا
ہوگا۔ پاکستان اچھا بنالا ہور کا پانی دلی کے بازاروں میں بہا بہا پھرتا ہے۔
مگر یہ عجیب بات ہے کہ اس کے باوجود ولی ویران سی نظر آتی ہے۔ چاندنی چوک کف گفروش بنا ہوا ہے۔ پھول تازہ بھی ہیں
خوش رنگ بھی ہیں۔ پھر یہاں کی فضا کو میں اتنی ویران نظر آتی ہے۔ میری سمجھ میں کچھ نہیں آتا۔ کہیں یہ اپنے ہی دل کی خانہ ویرانی تو
نہیں ہے۔
۱۲۴ اگست
رات بہت دیر سے نیند آئی تھی پھر بھی منہ اندھیرے آنکھ کھل گئی۔ کلی کی منہ پر دو چھپا کے مارے اور گھر سے نکل پڑا۔ تاروں کی
چھاؤں میں ٹہلنے میں عجب لطف آتا ہے۔ مگر یہ دلی عجب بے لطف جگہ ہے۔ پر لطف چیزوں میں بھی لطف نہیں آتا ۔ دلی کی صبح عجب
ملگجی سی ہوتی ہے۔ گھومتا گھامتا جمنا گھاٹ کی طرف نکل گیا۔ وہاں جا کر بھی طبیعت ہری نہ ہوئی ۔ جمنا بہتی تو کیا ہے بس ان کھتی ہے۔
ایسے نرم رو پانی کو دریا کہنا مجھے تو کچھ زیادتی سی لگتی ہے۔ میں جنوبی ہند کے دریا دیکھتے ہیں ۔ کس زور شور سے بہتے ہیں۔ معلوم ہوتا ہے
کہ دکن کی ساری چٹانوں کو بہا کر لے جائیں گے۔ دراصل مجھے نرم گرم اور ست رو چیزوں کو دیکھ کر کچھ خفقان سا ہوتا ہے۔ میں تو
ہنگامہ اور حرکت چاہتا ہوں ۔ سبطین کی جس بات پر مجھے غصہ آتا ہے وہ اس کے مزاج کا دھیما پن ہے۔ وہ سوائے خواب دیکھنے کے اور
کچھ جانتا ہی نہیں ۔ مگر خواب بھی ادھ مرے ہوتے ہیں۔ اس سے اچھا تو اس کا ملازم رفیا ہے اور کچھ نہ سہی اس کی آواز میں گرمی تو
ضرور ہے۔ سبطین تو نرا بجھا ہوا انگارہ ہے۔ میں نے اسے ٹھیک ہی مشورہ دیا ہے کہ کسی لڑکی سے محبت کرو۔ بس وہ محبت ہی کر سکتا ہے
اور وہ بھی لڑکی سے عورت سے نہیں۔ عورت سے لڑکے نہیں مرد محبت کرتے ہیں۔ معلوم نہیں سبطین کے گھر کے سامنے والی کا کیا حال
احوال ہے۔ سبطین اسے عورت بتاتا تھا۔ اس کی سوجھ بوجھ پہ مجھے اعتبار تو ہے نہیں مگر وہ غالباً عورت ہی ہوگی ۔ اس کا طور یہی بتاتا
تھا۔ جی میں آتا ہے کہ ایک روز کے لیے حسن پور جاؤں اور اسے ایک نظر دیکھ لوں مجھے یقین ہے کہ وہ ایسی خوبصورت نہیں ہو گی مگر اس
میں ایک ٹھسا ضرور ہوگا ۔ مجھے اندیشہ ہے کہ کہیں وہ پاکستان نہ چلی گئی ہو ۔ آج کل تو جس کے متعلق سوچئے وہ خندق کے پار ہی نظر آتا
ہے۔ لوگ خاصے ملتے ہیں، علیک سلیک ہوتی ہے موسم کے حال پہ گفتگو ہوتی ہے۔ دوسرے دن ان کی خیر و عافیت پوچھئے تو پتہ چلتا
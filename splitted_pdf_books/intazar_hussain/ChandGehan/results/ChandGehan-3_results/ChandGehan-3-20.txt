62
پاکستان کنکشنز
لگتا ہے۔ پھر اچانک خاموشی ٹوٹتی ہے اور ایسی قیامت اٹھتی ہے کہ کانوں کے پردے پھٹنے لگتے ہیں اور ذہن کی رگیں ٹوٹے لگتی ہیں۔
ے ستمبر
فساد شروع ہوا اور آگ کی طرح پھیل گیا۔ ہر محلہ پر یورش ہے اور ہر بستی پر حملہ کی تیاریاں ہیں۔ رات ایسا شور ہوا کہ خدا کی
پناہ ۔ یہ خوفناک شور خود آدمی کو پاگل کر دینے کو بہت کافی تھا۔ فائر انجنوں کے دوڑنے کی آوزیں بھی رات بھر آتی رہیں۔ ان آوازوں
کو سن کر یوں احساس ہوتا تھا کہ ساری دلی شعلوں میں جھونک دی گئی ہے۔
اس فساد کی نوعیت میری سمجھ میں نہیں آتی۔ کبھی تو میں یہ سوچتا ہوں کہ یہ معمولی فساد ہے اور دو چار دن میں پولیس اس پر قابو پالے
گی۔ مگر بار بار میرا دل ایک نا معلوم خوف سے دھڑکنے لگتا ہے۔ مجھے یوں لگتا ہے کہ یہ کوئی معمولی فساد نہیں ہے۔ یہ کوئی بڑی قیامت
ہے ۵۷ء کی قیامت سے بڑی قیامت ۔
تمبر
سارے محلہ میں خوف و ہراس پھیلا ہوا ہے ہر چہرے پر ہوائیاں اڑتی نظر آتی ہیں جو خبریں یہاں پہنچ رہی ہیں وہ واقعی بڑی
خوفناک ہیں۔ ان کا اثر یہی ہونا چاہے جو ہو رہا ہے مگر میں حیران ہوں کہ اس زمانے میں جب یہاں نہ کوئی آتا ہے نہ یہاں سے کوئی
جاتا ہے۔ یہ پل پل کی خبریں یہاں کیسے پہنچتی ہیں۔ میری سمجھ میں نہیں آتا کہ میں انہیں خبر میں ہی کہوں یا افواہیں کہوں ممکن ہے ان
کی اصلیت کچھ نہ ہو۔ محض خوفزدہ تخیل کی ایجادیں ہوں ۔ مگر اس زمانے میں واقعہ اور افواہ میں امتیاز کرنا بھی کچھ بے معنی ہی ہی بات
ہے۔ معمولات کی دنیا میں افواہیں بڑی مبالغہ آمیز ہوتی ہیں لیکن جب معمولات کا نظام درہم برہم ہو جائے تو واقعات اتنے مبالغہ
آمیز پیمانے پر رونما ہوتے ہیں کہ غریب افواہوں کی ان کے سامنے کوئی بساط ہی نہیں رہتی یہ زمانہ وہ ہے کہ حقیقتیں افواہیں بن گئی ہیں
اور افواہیں بی حقیقتیں۔ ایک خوفناک واقعہ ہوتا ہے اور اس کی خبر دم کے دم میں یوں پھیلتی ہے گویا یہ کوئی افواہ تھی جسے پھیلنے کے لیے کسی
ٹھوس مادی زریعہ کی ضرورت نہیں ہوتی ۔ دلی شہر بہت سی الگ الگ دنیاؤں میں بٹ گیا ہے۔ ہر محلہ ایک الگ دنیا ہے جس کا باقی دنیا
سے کوئی واسطہ نہیں ہے مگر شہر کے کونے میں بھی جو کوئی واردات ہوتی ہے اور فضا کی لہریں اسے سارے شہر میں پھیلا دیتی ہیں۔
و ستمبر کی رات
دن کے متعلق آخر کیا لکھوں ۔ دن ہے کہاں۔ ولی میں جب دن نکلے گا دیکھا جائے گا اب تو رات کا تسلط ہے۔ ایک خوفناک
ہنگامہ خیز رات ہے۔ جس نے پوری دلی کو اپنی گرفت میں لے رکھا ہے۔ رات محلہ کے ہر شخص کو یقین تھا۔ کہ حملہ ہوگا۔ مگر حملہ نہیں ہوا۔
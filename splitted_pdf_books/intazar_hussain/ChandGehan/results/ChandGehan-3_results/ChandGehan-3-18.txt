60
پاکستان کنکشنز
وقت آنا فانا بدلا ۔ ساری وضعدار یاں یکا یک بالائے طاق رکھ دی گئیں ۔ میل ملاپ ختم ۔ لین دین بند ۔ شبہ اور نفرت نے زرو باندھا۔
مغربی پنجاب سے آنے والے شرنارتھی ۔ حسن پور کے لیے دو تحفے لائے تھے۔ نفرت کا جذبہ اور انتقام کا جوش یہ دونوں چیزیں ساری
فضا پر چھا گئیں، طبیعتوں میں رچ گئیں ۔ پہلے ان کا خاموش مظاہرہ ہوا۔ اس خاموش مظاہرے کی ابتدا بالکل غیر محسوس طور پر ہوئی
تھی۔ لیکن رفتہ رفتہ اس میں شدت پیدا ہوتی گئی۔ ساری فضا میں ایک اینٹھن کی سی کیفیت پیدا ہو گئی ۔ وقت کی رفتار کبھی آہستہ ہوئی
کبھی تیز کبھی تو یوں معلوم ہوتا کہ حسن پور والے بکٹٹ گھوڑوں پر سوار ہیں اور یہ گھوڑے ایک اتھاہ کھائی میں اترے چلے جا رہے ہیں
اور کبھی یوں محسوس ہوتا کہ وقت کا جلوس تھم گیا ہے، جم کر کھڑا ہو گیا ہے۔ دنوں میں ایک سراسیمگی کی کیفیت ہوتی اور راتوں پر ایک سکتہ
طاری رہتا۔ رات شروع تو ہو جاتی تھی مگر ختم ہونے کا نام نہیں لیتی تھی۔ بس یوں لگتا کہ تاریکی فضا میں رس بس گئی ہے۔ وقت چلتے چلتے
رک گیا ہے اور اب حسن پور میں دن کبھی نہیں نکلے گا۔ دن نکلنے کی ساری تو قعات ختم ہو جاتیں اور نکل آتا مگر ہر قسم کے دھوم دھڑ کے
کے بغیر حسن پور کے باغوں کی چڑیاں آخر کہاں ہجرت کر گئی تھیں اور کس احساس کے ماتحت ہجرت کر گئی تھیں؟ کیا واقعی چڑیوں کا
وجدان اتنا تیز ہوتا ہے کہ وہ فضا کو سونگھ کر آنے والے وقت کی بو باس معلوم کر لیتی ہیں؟ کچھ بھی بہر حال صبح نہایت خاموشی سے نمودار
ہوتی ۔ کہیں بہت دور سے مرغ کی اذان تیرتی ہوئی آتی۔ پھر فضا کے سناٹے میں اذان کی کا نپتی ہوئی آوازیں بلند ہوتیں اور خاموشی
میں ڈوب جاتیں دور کے کسی مندر سے گھنٹہ بجنے کے مسلسل آوازیں آتیں اور پھر خاموش ہو جاتیں۔ اجالا ہوتا جاتا اور حسن پور کی
خاموش گلیاں بدستور خاموش رہتیں۔ پھر دن نکل آتا اور بڑی آہستگی سے کسی کنڈی کے کھلنے کی آواز آتی۔ اس کے بعد دوسرا اور
دوسرے کے بعد تیسر ا دروازہ کھلتا اور گلیوں میں قدموں کی دبی دبی چاپ سنائی دیتی۔ دن چڑھنے لگتا اور دن کے چڑھنے پر یہ راز کھلتا
کہ دن نہیں نکلا ہے بلکہ رات ہی نے ایک نیا سوانگ رچایا ہے۔ رات کا سوانگ جاری رہتا اور گلیوں اور سڑکوں پر بازاروں اور
منڈیوں میں خاک اڑتی رہتی ۔ اکا دکا را بگیر نظر آتا اور پھر نگاہوں سے اوجھل ہو جاتا۔ گا ہک چپ چاپ دوکانوں پر نمودار ہوتے
آہستہ سے سودا ما نگتے اور سود اسنبھال خاموشی سے واپس چلے جاتے گپ بازی کا دستور اٹھ گیا۔ دوکانوں کے پڑوں پر بیٹھنے اور فقرہ
بازیاں کرنے کا روز ج ختم ہو گیا۔ قہقہے گالیاں آوازے۔ سب کچھ ختم ہو گیا۔ بس ایک اضمحلال کی کیفیت باقی رہ گئی ۔ ہر بازار میں
کھڑے ہو کر یہ گمان گزرتا کہ شہر میں کسی جنازے کا جلوس گشت کر رہا ہے۔ اور اب وہ ادھر سے گزرنے والا ہے۔ جنازے کا جلوس
دن بھر گشت کرتا رہتا۔ پھر شام ہوتی ۔ دونوں وقت رواروی میں ملتے اور جدا ہو جاتے ۔ قدموں کی چاپ یکا یک تیز ہو جاتی ۔ لوگ
عجلت میں بازاروں سے لوٹتے اور گلیوں میں داخل ہونے لگتے ۔ لوگ گلیوں میں داخل ہونے لگتے اور دروازوں کے دھاڑ دھاڑ بند
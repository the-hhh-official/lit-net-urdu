53
پاکستان کنکشنز
شخصیت والوں کا ذکر نہیں ہے۔ ان کا نام روز نام بدلیے روز ایک نیا عرف رکھئے کوئی فرق نہیں پڑتا۔ ایسے لوگ ہر نام ہر عرف اور ہر
لقب کو بے چون و چرا قبول کر لیتے ہیں۔ فضل حق وکیل کا نام اگر ابو الحسن یا محمد عمر یا رضا علی ہوتا تو اس سے کیا فرق پڑتا لیکن نو ابن تو
نو ابن ہی تھی حالانکہ دنیا کو معلوم تھا کہ اس کے مرحوم شوہر نہ تو خود نواب تھے نہ کسی نواب کے دربان تھے۔ خیر یہاں تک تو ہم ایک
اصول قائم کر سکتے ہیں کہ عرف وہ مقبول ہوتا ہے جو شخصیت کی پورے طور پر نمائندگی کرتا ہے۔ مگر عرف ظہور میں کیسے آتے ہیں اس
کے متعلق کوئی کلیہ قائم نہیں کیا جا سکتا۔ افسری تو اپنے نام کی بنا پر فرو بنی تھی۔ مگر بلا اور نوابن کسی بنا پر بلو اور نو ابن بنیں اس کا کچھ پتہ
نہیں چلتا۔ پھر نمبردارنی تو نمبر دار کی اہلیہ ہونے کی وجہ سے نمبردارنی کہلا نھیں لیکن بوجی ڈپٹن کیوں نہیں کہلائیں حالانکہ ڈپٹی صاحب کا
بڑا نام تھا اگر ان کی آل اولاد بہت سی ہوتی اور محلہ میں کیڑے مکوڑوں کی طرح بہی بہی پھرتی تو مان لیا جاتا کہ چلئے اکثریت نے بوجی
کہنا شروع کر دیا وہ بوجی بن گئیں ۔ حالانکہ اس بیٹے نے جب اسلامی عوامی انقلابی تحریک شروع کی تو کسی نے آنکھ اٹھا کر بھی نہ دیکھا
خیر ذکر تو افسری کا تھا۔ دراصل افسری کی شخصیت کچھ اس قسم کی تھی کہ اس کا اظہار پورے طور پر نہ تو افسری فاطمہ کے نام کے ذریعہ ہوتا
تھا اور نہ فرد کو ٹھے والی کے عرف کی وساطت سے ہوتا تھا بلکہ دونوں کو ملائیے تب کچھ پتہ چلتا تھا کہ یہ کس قسم کی عورت ہوگی ۔ غالباً
یہاں یہ جتانے کی ضرورت نہیں ہے کہ نام اور عرف دونوں اس کی غمازی کر رہے ہیں کہ وہ لڑکی نہیں بلکہ عورت تھی یہ الگ بات ہے کہ
اس کی عمر ایسی زیادہ نہیں تھی ۔ یہی کوئی ستائس اٹھائیس سال کے پیٹے میں ہوگی ۔ البتہ اس میں جو ایک قسم کی تمکنت اور وقار تھا اس کا
پتہ اس کے عرف سے نہیں بلکہ نام سے چلتا تھا فیاض خان کا قیاس ایک حد تک درست ہی تھی۔ وہ واقعی ایسی زیادہ حسین و جمیل نہیں تھی
لیکن وہ سج دھج کی عورت ضرور تھی۔ بدن چھریرا تو نہیں تھا لیکن ایسا بھاری بھی نہیں تھا۔ چوڑی ہڈی لمبا قد کھلتا ہوا رنگ سینہ بھرا
بھرا۔ کمر بے شک پتلی نہیں تھی لیکن کمر سے لے کر گردن تک کے خطوط بڑے ترشے ہوئے نظر آتے تھے۔ آنکھیں شربتی تھیں۔
شربتی آنکھوں میں وہ سیاہ آنکھوں والی چمک دمک تو نہیں ہوتی لیکن کبھی کبھی ان میں ایک سنجیدہ قسم کا ٹھہراؤ ضرور ہوتا ہے اور افسری
کی بڑی بڑی شربتی آنکھیں اس کیفیت کی حامل تھیں لیکن اس کی شخصیت میں سب سے پر اثر اور جاذب توجہ تو اس کے چہرے کی وہ
کیفیت تھی جو یہ کہتی نظر آتی تھی کہ یہ ارد گرد کی ساری چیزیں بیچ ہیں۔ اس جسم کو دیکھو جو جسم بھی ہے اور جسموں کا مرکز ثقل بھی ہے جسم بھی
در اصل مختلف قسم کے ہوتے ہیں۔ بعض جسم تو سرے سے جسم ہی نہیں ہوتے دوسرے الفاظ میں یوں کہئے کہ ایسی عورتیں بھی ہوتیں
ہیں جو جنس نہیں ہو ئیں محض صنف ہوتی ہیں اور بعض جسم جسم بھی ہوتے ہیں اور جسم سے بڑھ کر بھی کچھ ہوتے ہیں ۔ انہیں دیکھ کر بس یہ
جی چاہتا ہے کہ سجدے میں جھک جائے یا آرتی اتارنے لگئے ۔ ان سب سے الگ ایک جسم ایسا بھی ہوتا ہے جسے دیکھ کر آدمی مرعوب
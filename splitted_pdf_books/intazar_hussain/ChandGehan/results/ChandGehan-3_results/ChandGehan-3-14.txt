56
پاکستان کنکشنز
فرحت اس بحث میں شریک ہونا اپنے شایان شان نہیں سمجھتی تھی۔ لیکن بوجی کو بے خبری کو دیکھ کر اس سے رہا نہ گیا۔ آخر بول ہی
پڑیں۔ ” بوجی آپ کونسی دنیا میں رہتی ہیں۔ انگریزوں کی حکومت تو ختم بھی ہو چکی ۔ ہندوستان اور پاکستان کو آزادی مل گئی ہے۔“
آزادی کے لفظ پر نمبردارنی بہت بھریں۔ آزادی۔ آزادی ۔ اس بچی حرامزادی آزادی کی تو تاک چوٹی کاٹ کے جو تیں مار
مار کے باہر دھکے دے دیئے جائیں۔ چھنال نے آتے ہی خون خچر کرا دیئے ۔“
خون خچر کا لفظ سن کر نو ابن کے جسم میں تھر تھری پیدا ہو گئی۔ دہشت زدہ آواز میں بولی ۔ ارے بھئی بڑی قیامت اٹھ رئی اے۔
پنجاب میں تو نو نیزے پانی چڑھ رہا ہے۔ اور سنیں ہیں کہ دلی میں بھی ۔“
ولی کے متعلق بلو و کافی معلومات تھیں۔ اس سے ضبط نہ ہو سکا۔ بات کاٹتے ہوئے بولی۔ "اے سنیں کیا۔ ڈاخ خانے میں تو گھڑی
گھڑی کی خبر آرائی اے۔ وہ کہہ رہے تھے کہ دلی مسلمانوں کی لاشوں سے پٹی پڑی ہے۔
یہ فقرے سن کر بوجی کا سارا جسم کانپ اٹھا۔ نمبردارنی نے خاک اثر نہ لیا۔ چمک کر بولیں ۔ اجی پنجابی تو ہمیشہ کے لڑا کے تھے مگر
موئے دلی والوں کو لڑنے کی کیا ہڑک اٹھی ہے۔“
نو ابن نے اس کا فورا جواب دیا۔ اجی نمبردارنی یہ مت کرو ۔ دلی والے بھی مرچ ہیں مرچ ۔ ڈوبا گاندھی اتنے دن سے واں پڑا
تھا۔ لوگوں کی ٹھوڑی میں ہاتھ ڈال ڈال دیئے مگر کوئی مانا ہی نہیں ۔
نمبر دارنی بے ساختہ بولیں ۔ اے آندھی گاندھی ۔ مثالولا پنگا۔ چاند گرہن کی پیدائش ۔ وہ کیا ملاپ کرائے گا۔ اس نے تو خاک
سی چیز نمک پر وہ فیل مچائے کہ ساری دنیا ہل گئی ۔“
بلو کے سینے میں ابھی اور راز بھی پوشیدہ تھے اور بحث کسی اور طرف نکلی جا رہی تھی نمبردارنی کی بات کاٹتے ہوئے بولی ” میرے تو
سن سن کے ہوش اڑے جارہے ہیں وہ کہہ رہے تھے کہ حسن پور میں بھی جو ہو جائے وہ تھوڑا ہے ۔“
حسن پور کا ذکر آتے ہی ایک دم سے ساری بیبیوں کے چہروں کی کیفیت بدل گئی۔ بوجی کے دل میں نہ جانے کیسے کیسے خیال
آنے لگے۔ پھر بھی انہوں نے اپنی تسکین کا کچھ نہ کچھ انتظام کیا۔ ”بی بی جب غدر پڑا تھا تو سارا ملک تراہ ترہ بول گیا۔ مگر حسن پور کو اللہ
نے اپنی امان میں رکھا۔ ہندو مسلمان ایک ہو گئے یہ جو ہمارے سامنے والا پیپل ہے نہیں، اس پر ایک آدمی ڈھول لے کے بیٹھ گیا تھا۔
جب گوجر چڑھ کے آئے تو اس نے ڈھول بجادیا ۔ سب کے سب اٹھیں بلم لے کے نکل آئے ۔ گوجر یہ دیکھ کے باہر سے باہر ہی چلے
گئے۔"
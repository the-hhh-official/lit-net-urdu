48
پاکستان کنکشنز
خلیفہ خاں صاحب کے ہاتھ میں کبوتر تھماتے ہوئے بولا ۔ ” خاں صاحب لوٹن ہے لوٹن ذریوں و سے چھوڑ وفر دیکھو کمال۔
قلا باز میں کھاتا ہوا آسمان پہ جاوے گا۔“
خان صاحب نے اس کی بات فورا کاٹ دی ۔ اماں ہمیں نٹ کا تماشہ تھوڑائی کرنا ہے قبوتر اڑانا ہے۔“
خلیفہ ہار ماننے والا کب تھا۔ بولا ۔ اڑان کی تو یہ سن لو کہ فجر کو دانہ کھلا کے اراد بجو چوبیسوں گھنٹے اڑے گا اور رات میں بس کے
دوسرے دن فجر کو چھتری پہ گرے گا۔ خانصاحب اس کی چونچ دیکھو چونچ “
خاں صاحب نے چونچ دیکھی۔ پھر پنجوں کا جائزہ لیا۔ پھر اس کے بازوؤں کو پھیلا کر دیکھا اور بولے ۔ ”ہاں تو پہلوان بتا دو ٹھیک
ٹھیک ۔“
خلیفہ تن گیا۔ ” خانصاحب دلی میں کوئی اس کا جوڑ نکال کے دکھاوے تو اس کی ٹانگوں کے نیچے سے نکل جاؤں گا۔ اماں اتفاق
ہے۔ لکھنو میں ایک نواب صاب ہیں۔ ہمارے سلے سے دن کی تو تکار ہے۔ پچھلے پندرواڑے دے نکھ ہو گیا تھا نھوں نے وسے یہ
قبوتر دے دیا
معلوم نہیں آگے اور کیا گفتگو سے مجھے ایسی کوفت ہوئی کہ فورا ہی میں آگے بڑھ گیا۔ میں سوچتا ہوں کہ کیا یہ وہی دلی ہے جسے
شاہجہان نے آباد کیا تھا۔
۲۷ اگست
کچھ بھلا سا نام تھا اس محلہ کا۔ دلی کے محلوں کے نام بھی تو کچھ عجیب سے ہیں۔ بہر حال وہ کوئی محلہ تھا۔ ایک مکان پر میں ۔ نے ایک
بورڈ لٹکا دیکھا۔ اس پر لکھا تھا۔ یہاں بارات کے لیے گھوڑے کرائے پر ملتے ہیں ۔“
یہ بورڈ پڑھ کر ہنسی بھی آئی اور تعجب بھی ہوا۔ جنسی اس پر آئی کہ دلی والے عمر میں کم از کم ایک مرتبہ ضرور گھوڑے پر چڑھ لیتے ہیں
اور رنڈوؤں کو دوسری مرتبہ بھی یہ شرف حاصل ہو جاتا ہوگا۔ تعجب اس پر ہوا کہ دلی سے گھوڑے ابھی تک نا پید نہیں ہوئے ہیں اور
باراتوں کے لیے ہی سہی گھوڑے مل ضرور جاتے ہیں۔
وہ سوال جو کل میرے ذہن میں پیدا ہوا تھا آج پھر کروٹ لے رہا ہے۔ کیا یہ وہی دلی ہے جسے شاہجہان نے آباد کیا تھا اور کیا یہ
وہی دلی ہے جس کی سڑکیں آج سے سو سال پہلے بخت خاں کے گھوڑوں کی ٹاپوں سے گونج اٹھی تھیں ۔ شاہجہان اور اور نگ زیب تو دنیا
سے اٹھ ہی گئے۔ لیکن کیا کوئی بخت خاں بھی اب باقی نہیں ہے؟
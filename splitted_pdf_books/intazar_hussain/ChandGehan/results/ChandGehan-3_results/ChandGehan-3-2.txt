44
کیوں جارا ہے ہے؟“
پاکستان کنکشنز
تو پان بیڑی بیچ ۔ تجھے اس سے کیا مطلب ۔ اور یہ کہہ کے شیر واٹھ کھڑا ہوا۔ چلتے چلتے وہ پھر بولا ۔ ” میرا حساب دیکھ رکھیو۔ صبح
آؤں گا میں ۔ اور یہ کہہ کے شیر و اپنی لاٹھی پنجا تا گھر کو چل دیا۔
کالے خاں کا منہ اسی طرح کھلا ہوا تھا۔ رفیا پر سکتہ کی کیفیت طاری تھی۔ علن نے خواہ مخواہ پانوں پر پانی چھڑکنا شروع کر دیا تھا۔
دلی
۱۷ اگست
بڑی مشکل سے پاؤں ٹکانے کی جگہ ملی ہے اسے مکان کہنا تو کچھ مبالغہ ہی ہوگا پاؤں لگانے کی جگہ ہی کہنا چاہیے۔ ایک زمانہ تھا کہ
دلی میں رہنے کو جگہ مل جاتی تھی۔ کھانے کو نہیں ملتا تھا۔ اب یہ زمانہ ہے کہ یہاں نوکری مل جاتی ہے مکان نہیں ملتا۔ میں تو اس پر حیران
ہوں کہ یہاں سے روز مسلمانوں کے قافلے پاکستان روانہ ہوتے ہیں۔ لیکن کیا مجال کہ کسی مسلمان محلہ میں کوئی مکان خالی نظر آ
جائے۔ مکین تو پاکستان چلے جاتے ہیں مگر مکان کہاں جاتے ہیں۔ روز میلہ ڈھلتا ہے۔ جسے دیکھوٹا نڈا بانڈ اسنبھا لے چلا جا رہا ہے۔
پوچھو کہ حضرت کدھر کو ۔ جواب ملے گا۔ ”میاں دلی میں رہنے کا دھرم نہیں رہا۔ پاکستان جاتے ہیں اسٹیشن پر جا کر دیکھئے تو عجب منظر
نظر آئے گا۔ یوں نظر آئے گا کہ ساری دلی اسٹیشن پر ٹوٹ پڑی ہے۔ مگر محلوں میں جا کر دیکھئے تو مکان بدستور گھرے ہوئے ہیں یا
الہی یہ ماجرا کیا ہے یا تو دلی والے ہی سلیقہ سے دلی خالی کر رہے ہیں یا پھر ہمیں مکان حاصل کرنے کا سلیقہ نہیں آتا۔ بہر حال ہم یہیں
ہیں اور دلی کے مسلمانوں کو پاکستان جانا ہے۔ کبھی تو ٹھکانے کا مکان ملے گا ہی۔
۲۰ اگست
اب تک تو میں مکان کی فکر میں سر گردان رہا تھا۔ مدرسہ کی حالت پر نظر ڈالنے کی فرصت ہی نہ ملی تھی ۔ خدا خدا کر کے اب اس
طرف سے سکون ہوا ہے سو مدرسہ کے حالات کا جائزہ لینا شروع کیا ہے دراصل میں کچھ ضرورت سے زیادہ رجائیت پسند ہو گیا تھا
مدرسہ اسلامیہ والوں کے دعوے ہی دعوے تھے اس میں اور دوسری درس گاہوں میں مجھے کوئی بنیادی فرق نظر نہیں آتا۔ یہ ضرور ہے
کہ مدرسہ والوں نے اپنے طرز تعلیم میں ایک نیا پن پیدا کرنے کی بری بھلی کوشش کی ہے مگر یہ نیا پن ایسا نہیں ہے کہ اس کی بنا پر ہندی
مسلمانوں کی نئی پود میں کسی زبردست ذہنی انقلاب کی توقع کی جاسکے۔ رہا طلبا کا معاملہ تو ان میں بھی مجھے کوئی خاص چمک نظر نہیں
آتی۔ دلی کے ہم نے بہت ذکر اذکار سنے تھے۔ لیکن اب چکھا تو پتہ چلا کہ اس اونچی دوکان کا پکوان بھی خاصا پھیکا ہے۔ علی گڑھ کے
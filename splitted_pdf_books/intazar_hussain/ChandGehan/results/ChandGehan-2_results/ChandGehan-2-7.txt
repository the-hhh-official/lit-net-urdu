29
پاکستان کنکشنز
کچھ عجب بے ترتیبی سے بکھرے پڑے تھے۔ ایک خاصے رقبے میں تاریکی ہی تاریکی تھی۔ ان میں اکا دکا ستارے جگمگ جگمگ کر
رہے تھے۔ لیکن بعض مقامات پر ستاروں کا جھرمٹ کچھ اس طرح بن گیا تھا جیسے پھلجھڑی چھوٹ رہی ہو۔ کئی ایک جگہ یوں معلوم ہو رہا
تھا۔ جیسے چمکتے ذروں سے بھری پچکاری چھوڑی جارہی ہو۔ ایک سمت میں ننھے منے ستارے آپس میں کچھ اس طرح مدغم ہو گئے تھے
کہ ان کا الگ الگ وجود بالکل ختم ہو گیا تھا۔ بس یوں لگتا تھا کہ بہت سے ستارے تاؤ کھا کر پگھل گئے ہیں اور آسمان کے دامن پر
روشنی کا ایک بڑا سا دھبہ پڑ گیا ہے۔ ان ستاروں کو دیکھ کر یوں معلوم ہوتا تھا کہ فضا کا دل تیزی سے دھڑک رہا ہے اور آسمان کے جسم
میں ایک تھر تھری کی پیدا ہوگئی ہے ۔ سبطین نے یوں محسوس کیا کہ جنگی کے نرم نرم گالے پگھل کر اس کی آنکھوں میں گھل مل رہے ہیں۔
لیکن چت پڑے پڑے اسے اب چکھ بے آرامی سی محسوس ہونے لگی تھی اس نے بائیں ہاتھ کروٹ لی۔
فیاض خاں شاید اس کے کروٹ لینے کا انتظار ہی کر رہا تھا۔ نہ معلوم اس کی آنکھ کس وقت کھل گئی تھی ۔ بولا ۔ سبطین جاگ رہے
ہو؟ کیوں نیند نہیں آتی ؟“
ہاں کچھ نیندا چٹ کی گئی ہے۔“
کیا سوچ رہے ہو؟“
سوچتا ہوں کہ تم دلی جا رہے ہو ۔“
تو پھر؟"
پھر کچھ بھی نہیں ۔
فیاض خاں نے کچھ جواب نہ دیا ۔ دونوں چپ چاپ لیٹے آسمان کو تکتے رہے۔ فضا کا دل اپنی مخصوص رفتار کے ساتھ دھڑ کے جا
رہا تھا۔ مشرق کی سمت میں ایک ستارہ ٹوٹا اور ایک سفید دھاری یوں پڑتی چلی گئی ۔ جیسے کسی کے گلے میں خراش پڑ جاتی ہے۔
آخر سبطین پھر بولا ۔ فیاض خان ! سو گئے؟“
نہیں
تم دلی کیوں جا رہے ہو؟“
جھک مارنے “
اور علی گڑھ میں کیا کرتے رہے تھے؟ سبطین کو بھی آخر تاؤ آہی گیا۔
34
پاکستان کنکشنز
آگ کی لپیٹیں اٹھ رہی تھیں اور بل کھاتا ہوا سیاہ دھواں ان کے منہ سے نکل رہا تھا۔ ان کی زبانیں نکلی ہوئی تھیں ۔ ان سے خون کی
بوند میں ٹپک رہی تھیں اور اس جلوس کے ساتھ ساتھ گرج کی آواز سنائی دی۔ زمین ہلنے لگی۔ عمارتیں اڑا اڑا دھم کر کے کرنے لگیں۔
لوگ گھروں کو چھوڑ چھوڑ کر بھاگنے لگے۔ مسجد کے مینار سرنگوں ہو گئے اور فضا میں ایک گرجدار آواز گونجی گر پڑا۔ بڑا شہر گر پڑا ۔ کسی
نامعلوم سمت سے کسی کے نوحہ کرنے کی آواز آ رہی تھی ۔ اے بڑے شہر ۔ اے بستیوں کی ملکہ افسوس ۔ افسوس ۔ افسوس ایک ہلکی سی
چیخ کے ساتھ بوجی کی آنکھ کھل گئی۔ ان کا جسم تھر تھر کانپ رہا تھا۔ اور دل بس یوں معلوم ہوتا تھا کہ کوئی چیز بار بار بڑی تیزی سے سینے
کی پسلیوں سے آکر ٹکراتی ہے اور بار بار ایسا لگتا کہ اب پسلیاں چیخیں اور اب کلیجہ اچھل کر باہر نکلا۔ بوجی کو بہت دیر تک تو یہ احساس
ہی نہ ہوا کہ وہ وقعی جاگ پڑی ہیں ۔ وہ پوری فضا اپنی شدت کے ساتھ ان کے تصور پر بدستور سوار رہی۔ البتہ اس کا سلسلہ درہم برہم
ہو گیا تھا۔ کبھی کوئی تصویر نظر کے سامنے آجاتی کبھی اس نوحہ کی آواز سنائی دینے لگتی ۔ اے بڑے شہر ۔ اے بستیوں کی ملکہ۔ افسوس۔
افسوس - ں۔ افسوس۔ لیکن وقت بڑا ظالم ہے۔ کیسی ہی شدید کیفیت ہو وقت کے ساتھ خود بخود دھیمی پڑنے لگتی ہے۔ آخر بوجی کی طبیعت
ذرا ٹھکانے آئی ۔ جوہ واقعی جاگ اٹھی تھیں۔ انہیں اب ہوش آیا کہ دراصل یہ سب کچھ واقعی ہوا نہیں ہے محض اک خواب تھا۔ انہوں
نے بڑے خلوص سے اپنے آپ کو یقین دلانے کی کوشش کی کہ یہ محض ایک ڈراؤنا خواب تھا ایک وسوسہ تھا شیطان نے انہیں ڈرایا
تھا۔ اس کی وجہ بھی ان کی سمجھ میں دراصل بہت جلد آگئی۔ ہوایوں کے سوء اتفاق سے ان کی جوتیاں سرہانے پڑی رہ گئی تھیں ۔ جب
جوتیاں سرہانے پڑی ہوں تو پھر اگر ڈراؤنے خواب نہ دیکھیں تو واقعی تعجب کی بات ہے۔ لیکن اس معقول تو جیہہ کے باوجود بوجی کا
وسوسوں نے پیچھا نہ چھوڑا۔ انہیں بار بار اپنی اماں جی کی یہ راویت یاد آتی تھی کہ ۵۷ء سے پہلے ایسا چان گہن پڑا تھا کہ پورا چاند گہنا
گیا تھا۔ اور اس روایت کے خیال کے ساتھ ساتھ ان کے جسم میں ایک کپکپی سی دوڑ جاتی تھی ۔
بوجی نے صبح کی اذان کا مطلق انتظار نہیں کیا۔ انہیں وقت کی یوں بھی بہت انکل تھی اور پھر ستاروں کی نقل و حرکت نے بھی ان کی
تھوڑی بہت مدد ضرور کی تھی۔ انہوں نے منہ ہاتھ دھو یا وضو کیا اور جانماز پر کھڑی ہو گئیں ۔ نماز تو انہوں نے جلدی ہی ختم کر لی۔ لیکن
تسبیح کاور و صبح تک جاری رہا۔ جب ذرا اجالا ہوا تو انہوں نے کلام مجید کا جزدان کھول کر اپنی عینک نکالی ۔ پھر تلے دانی کھولی۔ اس میں
سے تعبیر نامہ نکالا کی تختی میں کئی مقامات پر ان کی نظر انکی۔ گاجر دیکھنا۔ گائے دیکھنا۔ گہن دیکھنا۔ ان کی نگا ہی ٹھٹھکیں اور پھر
آگے بڑھ گئیں۔ گہن چاند کا دیکھنا ۔ انہوں نے غور سے اس کی تعبیر پڑھی لکھا تھا۔ کال پڑے یا بادشاہ پر آفت آئے ۔ رعایا پریشان
ہو۔ جان و مال کا نقصان ہو۔ چاہیے کہ خواب کسی سے نہ کہے۔ رفع بلیات کی خاطر صدقہ دے ۔“
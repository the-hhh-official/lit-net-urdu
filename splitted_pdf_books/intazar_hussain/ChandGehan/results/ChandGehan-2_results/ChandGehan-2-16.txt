38
پاکستان کنکشنز
دوڑتی نظر آنے لگی ۔ اسلام عمل کا نام ہے ۔مسلما نو عمل کرو” نماز سب سے بڑا عمل ہے روز محشر کہ جاں گداز بود۔ اولیں
پرسش نماز بود اور ان فقروں نے وہ زور باندھا کہ دیواروں پر جتنے نئے پرانے اشتہاری اور غیر اشتہاری فقرے لکھے ہوئے تھے
وہ سب ماند پڑ گئے ۔ حق صاحب نے محض اس پروپگنڈا مہم پر قناعت نہیں کی۔ بلکہ چند عملی اقدامات بھی کئے فیصلہ کیا گیا کہ جو شخص
مغرب عشا کی نماز پر مسجد میں نہ پہنچے اس پر چونی جرمانہ کیا جائے۔ جن ان پڑھ مسلمانوں کو کلمہ یاد نہیں تھا انہیں کلمہ یاد کرانے کی بھی مہم
شروع کی گئی۔ اس کام میں اگر چہ نم دار صاحب اور حمید ڈاکیہ نے ان کا بہت ہاتھ بٹایا لیکن خود انہوں نے بھی چار پانچ آدمیوں کو کلمہ
سکھایا تھا۔ عدم تعاون کی شکایت در اصل انہیں سبطین سے تھی۔ سبطین نے ان کی ہر تجویز پر فقرہ بازی کی اور ہر اقدام کا مذاق اڑایا۔
رفیا کو اگر حق صاحب کلمہ نہ سکھا سکے تو اس میں صرف رفیا کی جہالت کا ہی نہیں سبطین کا بھی قصور تھا۔ رفیا ”لا“ تو بڑی آسانی سے کہہ لیتا
تھا۔ ہاں ذرا اللہ کے لفظ پر اس کی زبان لڑکھڑانے لگتی تھی ۔ الا اللہ کی منزل تک پہنچنے کا کبھی سبطین نے ہی موقعہ نہیں دیا۔ وہ تو بے
ساختہ ہنس پڑتا تھا۔ اور رفیا کے آئے حواس گم ہو جاتے تھے۔ واقعہ یہ ہے کہ حمید ڈاکیہ کی کوششیں سب سے زیادہ بار آور ثابت
ہوئیں۔ اس نے اسٹیشن پر پہنچنا شروع کر دیا۔ اسٹیشن پر جو گاڑی آکر کھڑی ہوتی وہ مسلمانوں کے کسی ڈبے میں پہنچتا اور لوگوں کو
خوف خدا سے ڈراتا اور کلمہ سیکھنے کی تلقین کرتا۔ اندھا دھند چلتی ہوئی گاڑیوں کے مسافر یوں بھی رشد و ہدایت کی روشنی قبول کرنے پر
ذہنی طور پر تیار ہوتے ہیں اور اس زمانے میں تو خیر ہر مسلمان سفر کو زندگی کی سب سے بڑی آزمائش سمجھتا تھا اور خوف خدا سے خود بخود
دوڑ نے لگتا تھا۔ حمید ڈاکیہ نے سینکڑوں کو کھڑے کھڑے کلمہ سکھا دیا۔ لیکن علمن کی دوکان پر اسے سخت آزمائش سے گزرنا پڑا۔ علن
کمبخت نے تو ہر قدم پر اتنے سوال اٹھائے کہ حمید کیا کوئی بھی ہوتا اس کے پیرا کھڑ جاتے۔ ہر سوال کا معقول جواب پانے کے بعد بھی
اس کی موتی عقل میں یہ بات نہ آئی کہ آخر اس زمانے میں یکا یک کیوں حق صاحب کو کلمہ سکھانے کا خیال آیا ہے۔ کالے خاں کو جب
کلمہ سیکھنے کی دعوت دی گئی تو اس کی اسلامی غیرت ایسی جوش میں آئی کہ اس نے حمید ڈاکیہ کو بر ملا سنائیں اور علی الاعلان کہا کہ بابو
ہمیں کلمہ پڑھانے آیا ہے۔ ابے ہم تجھے الٹا کلمہ پڑھوا دیں گے ۔ کالے خاں کو دعوئی تو یہی تھا کہ وہ کلمہ جانتا ہے مگر واقعہ یہ ہے کہ
اس نے محمد رسول اللہ کو ہمیشہ محمد رسول اللہ کہا۔ اب اس کی زبان کون پکڑتا ۔ اس کے تو ہاتھ تک پکڑ نے مشکل ہوتے تھے۔ شیرو سے
جب کلمہ سیکھنے کو کہا گیا تو پہلے تو حمید ڈاکیہ کو وحشیانہ انداز میں گھورتا رہا۔ پھر بولا ” یا د ہے۔ جا اپنے وکیل صاب سے کہ دیجو کہ شیر و وکلمہ
یاد ہے ۔ اور یہ فقرہ اس نے ایسے قطعی انداز میں کہا کہ حمید ڈاکیہ کو کچھ اور پوچھنے کی جرات ہی نہ ہوئی۔
علن کی دکان پر بیٹھنے والے دراصل کسی اور ہی فکر میں گرفتار تھے۔ ذریعہ کا حال اللہ بہتر جانتا ہے لیکن خبریں پل پل کی یہاں
28
پاکستان کنکشنز
نمبردار صاحب میں اس پر نہیں چونک رہا۔ میں تو خود اس کے حق میں ہوں ۔ مگر میں نے سنا تھا کہ آپ کی لڑکی آج کل میں
پاکستان جانے والی ہے ۔“
نمبر دار صاحب بات کو ٹالتے ہوئے بولے نہیں بھئی راستے مخدوش ہیں ابھی جانے آنے کا کیا سوال ہے۔“
آپ کا خود کا کیا ارادہ ہے؟ حق صاحب تو بے چارے نمبردار کے پیچھے ہی پڑ گئے۔
نمبر دار حسرت بھرے لہجے میں بولے ۔ ارے بھائی ہم کیسے جاسکتے ہیں۔ آخران زمینوں کا کیا کریں؟“
” ہاں صاحب یہی آفت ہے۔“
اس فقرے کے ساتھ ساتھ گفتگو بند ہوگئی۔ البتہ سڑک پر دیر تک قدموں کی چاپ سنائی دیتی رہی۔
فیاض خاں بڑے اطمینان سے پڑا سنا رہا تھا۔ لیکن سبطین بہت دیر تک کروٹیں بدلتا رہا۔ شروع میں وہ خود سونے پہ مائل نہیں ہوا
تھا۔ وہ بڑے پریشان اور پراگندہ خیالات تھے جو اس کے ذہن میں چکر کاٹ رہے تھے۔ ایک دو مرتبہ تو اس کے بدن میں جھر جھری
سی بھی پیدا ہوئی تھی لیکن اس کے باوجود ان خیالات میں اسے ایسی لذت محسوس ہو رہی تھی کہ اس نے نیند کی سر سے پرواہی نہیں کی۔
لیکن جب اس کے دماغ نے کوئی نئی بات سوچنے سے انکار کر دیا اور وہی پرانی تصویر میں بار بار نظروں کے سامنے آنے لگیں تو پھر
اسے سونے کا خیال آیا۔ لیکن نیند نہ جانے کدھر سٹک گئی۔ اب ذہن بھی خالی تھا اور آنکھیں بھی۔ اس نے پوری یکسوئی کے ساتھ
آنکھیں بند کر کے سونے کی کوشش کی۔ لیکن ذہن کے کسی کونے کھوڑے سے کوئی بچی کچھی ادھوری تصویر ابھرتی اور بار بار اس یکسوئی
میں خلل ڈال رہتی۔ ایک مرتبہ اسے جھپکی آئی بھی تھی۔ لیکن بغیر کسی وجہ کے وہ چونک پڑا۔ اور آنکھ کھل گئی۔ دوسری مرتبہ جب اس پر
غنودگی طاری ہوئی تو وہ واردات گزری کہ جو کوئی بھی ہوتا اس کی آنکھ کھل جاتی سامنے کے مکان کی چھت سے گانے کی آواز آنے
لگی۔ یہ آواز اگر چہ بہت دھیمی تھی۔ لیکن اول تو یہ نسوانی آواز تھی۔ پھر اس میں ایک درد کی بھی کیفیت تھی ۔ اس لیے اگر سبطین کے کان
اس طرف لگ گئے تو یہ کوئی عجیب بات نہیں ہوئی۔ نیند کی پریاں جو دبے پاؤں آرہی تھیں۔ وہ ایکا ایکی پھر غائب ہو گئیں۔ اس کا
سامعہ پورے طور پر بیدار ہو گیا۔ گانے کی آواز دھیمی ہوتی گئی، دھیمی ہوتی گئی۔ یہاں تک کہ گنگناہٹ میں تبدیل ہوگئی اور پھر معدوم
ہو گئی۔ لیکن سبطین کو یوں محسوس ہوا کہ جہاں سے یہ پرسوز راگ ابھرا تھا وہاں بدستور کوئی چیز دھڑ کے جا رہی ہے۔ اس کا دل بھی
دھڑ کنے لگا لیکن بڑی نرم روی کے ساتھ چاروں طرف خاموشی چھائی ہوئی تھی۔ بس کبھی کبھی ان پہرے داروں کی آواز آجاتی تھی جو
محلوں میں نئے نئے مقرر ہوئے تھے۔ ہوا خاموش تھی۔ البتہ ستاروں سے لدا پھندا آسمان کچھ متحرک سا معلوم ہو ر ہا تھا۔ یہ ستارے
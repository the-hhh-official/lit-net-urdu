37
پاکستان کنکشنز
ہاں جی سپو میاں تم کیا جانو ان باتوں کو۔ اللہ رکھو تم جوان ہو پر یہ مطلب تھوڑائی ہے کہ تم بوجی کو نصیحتیں کرو۔ ون کے لیے تو تم کل کے
لونڈے ہی رہو گے۔“
اور بوجی نے چلتے چلتے گلشن کو ایک اور ہدایت کی ۔ اور دیکھ رہ گلشن نمبردارنی کے گھر اور وکیل صاحب کے اور کوٹھے والی کے
کہہ آئیں کہ جمعرات کو ہمارے گھر مجلس ہے۔“
حق صاحب نے نہ معلوم کیا سوچ کر پھر قوم کی رہنمائی کرنے کی ذمہ دار سنبھال لی تھی مگر ایک نئے انداز سے۔ سیاست سے تو وہ
کئی مہینے پہلے کنارہ کش ہو کر گیان دھیان میں مصروف ہو گئے تھے۔ جون ۴۷ ء کا پورا مہینہ تو انہوں نے سوچ بچار میں گزارا تھا۔
مہینے بھر تک ان پر تذبذب کی ایک کیفیت طاری رہی ۔ مگر مہینے کے ختم ہوتے ہوتے انہوں نے قطعی فیصلہ کر ہی لیا اور شہری مسلم لیگ
کی صدارت سے مستعفی ہو گئے ۔ یہ اسی زمانے کی بات ہے کہ انہیں یکا یک گاندھی جی کی انسان دوستی کا احساس ہوا تھا۔ پنڈت جواہر
لال نہرو کی آزاد خیالی کا بھی پتہ انہیں اس زمانے میں چلا تھا۔ جہاں تک مولانا ابوالکلام آزاد کا تعلق ہے تو خود ان کی روایت یہ ہے کہ
وہ بہت پہلے سے ان کے علم وفضل کے قائل تھے انہوں نے لالہ رگھو بر دیال بزاز کی دوکان پر بیٹھ بیٹھ کر بر ملا ان خیالات کا اظہار کیا۔
انہیں یہ بات کھائے جاتی تھی کہ انہوں نے اپنی ساری عمر ایک فرقہ پرست جماعت کی خدمت میں گنوا دی۔ ساتھ ہی انہیں اس کا
احساس تو ضرور تھا کہ کسی قسم کی بھی کمیٹی بنے کا نگریسی مسلمانوں ہی کی اس میں پوچھ ہوتی ہے اور راشٹنگ کے دفتروں میں تو وہ درانہ
گھسے چلے جاتے ہیں اور پانچ پانچ سیر چینی اور ہیں ہیں گز کپڑے کے پرمٹ چٹکیوں میں بنوالاتے ہیں لیکن اس احساس کی حیثیت تو
ثانوی تھی۔ زیادہ تر تو انہیں ان کا ضمیر ان کی فرقہ پرستانہ سرگرمیوں پر ملامت کر رہا تھا۔ کوئی بھلا مانس ہوتا تو ان کی قلب ماہیت کی
قدر کرتا اور انہیں سینے سے لگا لیتا۔ لیکن لالہ رکھو بر دیال تو ٹس سے مس نہ ہوئے اور نہ ان کی دوکان پر بیٹھنے والے دوسرے لوگوں نے
ان کی باتوں پر توجہ دی۔ چنانچہ جب بقر عید آئی اور مسلمانوں میں شکر اور کپڑا تقسیم کرنے کے لیے کمیٹی بنائی گئی تو اس میں حق صاحب
کو صاف نظر انداز کر دیا گیا۔ امن کمیٹیاں بھی محلہ محلہ بنیں مگر حق صاحب غریب کہیں نہ تھے اس کا اثر یہ ہوا کہ انہوں نے مایوس ہو کر
دنیا کے جھگڑوں سے ہی قطع تعلق کر لیا اور گوشہ نشین بن گئے۔ لیکن جب قریب و دور سے فسادات کی خبریں آنی شروع ہوئیں اور شہر کی
فضا روز بروز کشیدہ ہوتی گئی تو اس سے ان کے ایرا پھیری کے میلان کو شہ ملی سبطین نے تو جلسہ میں کئی مرتبہ ان کی ٹانگ لی تھی۔ لیکن
وہ کافی سخت جاں نکلے اور آخر شہر کے مسلمانوں کے منظم کرنے اور ڈھارس بندھانے کا فرض انہیں سونپ ہی دیا گیا۔
حق صاحب نے اپنا فرض بڑی تندہی سے انجام دیا۔ ایک ہفتے کے اندر اندر یہ کیفیت ہوئی کہ محلہ کی دیواروں میں ایک نئی روح
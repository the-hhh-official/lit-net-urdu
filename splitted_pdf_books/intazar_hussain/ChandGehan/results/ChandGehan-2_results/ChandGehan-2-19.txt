41
پاکستان کنکشنز
مٹھوا کو جب یہ پتہ لگا کہ حیدر آباد کی ایک پلٹن امرتسر پہ جا ٹوٹی ہے تو اس کے تو حواس باختہ ہو گئے ۔ اسی عالم میں یہ خبر پہنچی کہ
ہندوؤں میں آپس میں پھوٹ پڑ گئی ہے راجپوتوں نے تلواریں سونت لی ہیں اور جاٹ کہتے ہیں کہ دلی سے لے کر میرٹھ تک ہم اپنی
حکومت قائم کریں گے۔ مٹھوا کا منہ اتنا سا نکل آیا۔ جب دلی سے گڑ بڑ کی خبر میں آئیں تو وہ مطلق یہ نہ سمجھ سکا کہ جاٹوں نے دلی پر حملہ کیا
ہے یا راجپوتوں نے ہلہ بولا ہے۔ یہ انکشاف رفیا نے کیا تھا کہ لڑائی ہندو مسلمانوں میں ہوئی ہے۔ یہ بھی اس نے سنایا تھا کہ پہلے دن تو
مسلمان بہت پٹے لیکن دوسرے دن میواتیوں نے ہلہ بول دیا اور پورے کناٹ پلیس میں آگ لگا دی پشاور سے پٹھانوں کے چل
پڑنے کی خبر کون لایا اور کہاں سے لایا اس کا کچھ پتہ نہیں چلتا۔ کم از کم رفیا تو اس کا رادی نہیں بنا۔ اور مٹھو سے تو یہ توقع ہی نہیں کی جاسکتی
تھی۔ اپنے پیروں پر آپ کلہاڑی کون مارتا ہے۔ اس خبر سے اس کے تو پیٹ میں درد ہونے لگا۔ کالے خاں کا دماغ عرش معلی پر تھا۔
اب تو وہ کالے آدمی سے بات نہیں کرتا تھا۔ البتہ علن نے ذرا قنوطیت کا مظاہرہ کیا ۔ کہنے لگا۔ ”اماں بات یہ ہے کہ پتھر اپنی جگہ پر
بھاری ہو وے ہے۔ پٹھانوں کی دلی میں دال نہیں گلے گی ۔
اس پر کالے خاں بہت بگڑا ۔ لو اس بھتنی والے کی سنو ۔ ابے پٹھان گئے جھنڈے گاڑ دیئے۔ میاں میں نے لڑائی میں یہ دیکھا
کہ جہاں لڑا پٹھان لڑا۔ سالے گورے تو لونڈیوں کو پٹاتے پھرتے تھے۔ میں تو یہ کون ہوں کہ اگر پٹھانوں کی پلٹن نہ ہوتی تو اس لڑائی
میں انگریزوں کا دبہ گول تھا ۔
انگریزوں کی تذلیل پر علن بہت گھٹا۔ بولا ۔ " یار انگریز کی بات مت کروس کا اور پٹھان کا کیا مقابلہ “
لو بولو۔ کالے خاں کے تن بدن میں آگ لگ گئی ۔ ” یہ ٹکیا چھوٹے سالے انگریز پٹھانوں کا مقابلہ کریں گے۔ میں وے تو
تکڑم لڑاوے ہیں۔ پٹھان لڑتا ہے۔ ان سالوں نے خود مانا ہے کہ ہاں بھئی لڑائی میں پٹھانوں نے بڑی بہادری دکھائی ۔“
دل بڑھانے کو کہہ دیا ہوگا ۔ معلن نے بے ساختہ جواب دیا۔
کالے خاں اور بھن گیا۔ لوجی یہ چوٹی والے پٹھانوں کا دل بڑھائیں گے۔ دن کا دل تو خود قبوتری کا سا ہے۔“
رفیا بہت دیر سے خاموش بیٹھا تھا۔ آخر اس سے رہا نہ گیا۔ بات کاٹتے ہوئے بولا۔ کالے خاں چھور بھی کس کے منہ لگے ہے۔
میں یہ کنوں اوں کہ دیر کونسی ہے۔ اب پٹھان آئے دیکھ لینا کیا ہوئے ہے میاں جب وہ دعا دگا کرتے آئیں گے تو سکھوں اور جاٹوں
کی تو میا مر جائے گی۔
علن نے طنز اجواب دیا۔ ہاں جی چٹکیوں میں دلی فتح کر لیں گے۔“
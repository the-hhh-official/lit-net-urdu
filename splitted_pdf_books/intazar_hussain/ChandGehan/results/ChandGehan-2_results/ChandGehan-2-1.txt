23
پاکستان کنکشنز
ساری سرگرمیاں ختم ہو گئیں ۔ اب سبطین تھا اس کی خالی بیٹھک۔ کام و ہام کچھ نہیں۔ مگر اس صورت حال کو لازمی طور پر جمود تو نہیں کہا جا
سکتا علن پنواڑی کی مثال لے لیجئے۔ کبھی کسی نے اسے اپنے تھڑے سے اٹھتے نہیں دیکھا۔ دن ہو رات ہو وقت ہو بے وقت ہو جب
دیکھو علن اپنی دوکان میں موجود لیکن اس کے باوجود اس کی زندگی میں حرکت تھی حرارت تھی ۔ جہاں کالے خاں اور رفیا آ کر بیٹھیں
اور جہاں شیرو آ آ کر چکر کاٹے وہاں سے زیادہ حرکت اور حرارت کہاں ہو سکتی تھی۔ چراغ سے چراغ جلتا ضرور آیا ہے اور اگر زندگی
ارتقا ہے تو اس کی وجہ بھی یہی ہے۔ لیکن اس کا کوئی واضح ثبوت موجود نہیں ہے کہ سبطین نے علن کی دیکھا دیکھی یاروں کو جمع کرنا شروع
کیا تھا۔ علن اور سبطین میں یوں بہت سی باتیں مشترک تھیں۔ دل کو سمجھانے کا گر دونوں سے آتا تھا۔ اپنی ناکامی کی توجیہات کرنے
میں دونوں کو کمال حاصل تھا۔ محسوسات کی بنیاد پر معقولات کی عمارت کھڑی کرنے کے انکھڑ کام کو دونوں نے آرٹ کی حد تک پہنچادیا
تھا۔ مگر یہ کہنا زیادتی ہوگی کہ سبطین علمن کی پیروی کرتا تھا یا علن سبطین کی نقل کرتا تھا۔ بس یوں سمجھنے کو دونوں کو ایک ہی قسم کا وجد ان عطا
ہوا تھا اور اس کے اشارے پر وہ ہمیشہ ایک ہی سمت میں حرکت کرتے تھے۔ سبطین کبھی کسی کے گھر یہ کہنے نہیں گیا کہ صاحب آپ
ہمارے گھر آیا کیجئے۔ چکا تو جہاں ہوتا ہے۔ چڑیاں خود ہی پہنچ جایا کرتی ہیں۔ پہلے چند پرانے طالب علموں نے جنہیں پروفیسر ڈاکٹر
سبطین کی ذات سے عشق ہو گیا تھا آنا جانا شروع کیا پھر ایک افسانہ نگار کی آمد و رفت شروع ہو گئی ۔ پھر محلہ کے ایک وکیل صاحب کو
یکا یک القا ہوا کہ ڈاکٹر سبطین قانون کا بھی شناور ہے۔ اس سے کیوں نہ استفادہ کیا جائے ۔ پھر نمبر دار صاحب چونکے اور انہیں خیال
آیا کہ انہیں اپنی بیٹیوں کو کالج میں داخل کرانا چاہے اور اس سلسلے میں اگر کوئی شخص ان کا ہاتھ بٹا سکتا ہے تو وہ ڈاکٹر سبطین ہے۔ محلہ کے
ڈاکو نے محض اس بات سے مرعوب ہو کر ڈاکٹر سبطین کے پاس دنیا بھر کے رسالے اور اخبار آتے ہیں بغیر کسی وجہ کے اس کے یہاں
اٹھنا بیٹھنا شروع کر دیا یوں شہر کے سارے پیاسے کو ئیں کے گرد خود بخود جمع ہو گئے ۔ جو شخص بھی زندگی سے بیزار ہوا اور جسے دنیا میں
کہیں ٹھکانا نظر نہ آیا اس نے سبطین کے یہاں آنا جانا شروع کر دیا۔ سبطین اسلامی عوامی انقلابی تحریک کی مسیحائی نہ کر سکا لیکن ویسے
اس نے بہت سے لوگوں کے درد کا درماں کیا۔ اس زمانے میں ہر احساس پر موت کا احساس غالب آ گیا تھا۔ ہر شخص مایوس اور زندگی
سے کچھ بیزار سا نظر آتا۔ ایسے موقعوں پر کسی نہ کسی سہارے کی ضرورت پیش آیا کرتی ہے۔ سبطین نے اس ضرورت کو بڑی خوش
اسلوبی سے پورا کیا۔ لوگوں کو ایک سہارا ملا اور سبطین کو یہ امید ہو چلی کہ اب اسلامی عوامی انقلابی تحریک پنپ جائے گی۔
اس وقت بحث ایک بہت نازک منزل پر آپہنچی تھی۔ سیاسی موضوعات کی ایک طویل فہرست پر سیر حاصل گفتگو ہو چکی تھی اور ہر
مرتبہ آخر میں سبطین کی رائے قطعی قرار پائی تھی۔ مگر جب گاندھی جی کی شخصیت معرض بحث میں آئی۔ تو حق صاحب نے سبطین کے
33
پاکستان کنکشنز
ہیں اور اجلے گنبدوں کو دیکھ کر کچھ ایسا گمان گزرتا تھا کہ ایک محبت بھر سینہ کسی کو اپنے اندر چھپا لینے کے لیے بے تابی سے دھڑک رہا
ہے۔ رستے ویران پڑے تھے۔ گلیاں اور سڑکیں ہو حق کر رہی تھیں۔ پھیکی پھیکی چاندنی۔ سہمی ہوئی فضا۔ چپ چاپ بلند و بالا
مکان ۔ یوں ں معلوم ہوتا تھا کہ اس بستی کے سارے لوگ کہیں باہر چلے گئے ہیں اور یہ مکان ڈھنڈار پڑے ہیں اور پھر یوں محسوس ہوتا
کہ ان میں پر اسرار روحیں چل پھر رہی ہیں، پھر اچانک کسی بہت دور کی گلی سے ایک قدآور سایہ نکلتا نظر آتا۔ وہ ایک ڈگ میں ایک گلی
اور دوسرے ڈگ میں دوسری گلی پار کرتا اور بڑھتا چلا آتا۔ اونچی اونچی چھتوں اور مسجد کے گنبدوں پر اس کی ڈراؤنی پر چھا ئیں کا نپتی
نظر آتی اور پھر بالا قد درختوں اور میدانوں میں سرکتی دکھائی دیتی۔ سایہ ڈک بھرتا ہوا دور نکل جاتا اور نگاہوں سے اوجھل ہو جاتا اور
گلیاں پھر بھائیں بھا ئیں کرنے لگتیں۔ یوں لگتا کہ فضا کی بھی بندھ گئی ہے۔ ایکا ایکی کسی نامعلوم سمت سے ایک عقاب آہستہ
آہستہ اڑتا ہوا آیا۔ ایک منحوس پر چھائیں پھر اونچی اونچی چھتوں اور مسجد کے گنبدوں پر کانپتی دکھائی دی۔ عقاب اڑتا اڑتا کسی نامعلوم
سمت میں کھو گیا۔ پھر سناٹا چھا گیا۔ چاند کا رنگ کچھ اور پھیکا پڑ گیا۔ جیسے کسی لق و دق صحرا میں کوئی مسافر قافلہ والوں سے چھٹ کر راستہ
بھول جائے اور شروع شروع میں خوب دوڑے۔ اتنا دوڑے کہ ہانپنے لگے اور پھر تھک کر رینگنا شروع کر دے۔ کچھ اسی قسم کی
کیفیت چاند پر گزر رہی تھی ۔ فضا کے ویران اجاڑ بن میں وہ اکیلا بھٹکتا پھر رہا تھا۔ اتنے میں کسی دور کی گلی سے کسی کے نوحہ کرنے کی
پر اسرار آوازیں آئیں۔ یہ پر اسرار دھیمی آواز میں چند لمحوں کے لیے تیز ہو گئیں۔ مگر پھر مدھم پڑگئیں ۔ چاند کی شکل بدلنے لگی اس کا
ایک کنارہ سرخ پڑ گیا۔ جو مکان سنسان ویران پڑے تھے وہ ایکا ایکی ایک خوفناک قسم کے شور سے گونج اٹھے۔ عورتیں، بچے اور مرد
چھتوں پر چڑھ گئے تھے اور شور مچارہے تھے چیخیں مار رہے تھے۔ پھر ننگ دھڑنگ فقیروں کا ایک گروہ سر پٹ آتا دکھائی دیا۔ میلے
کچیلے سیاہ تو اجسم ڈراؤنے چہرے لال لال آنکھیں، گردنوں کی رگیں پھولی ہوئی سانس چڑھے ہوئے ۔ انہوں نے گلوں میں
جھولیاں ڈال رکھی تھیں۔ وہ دوڑتے ہوئے چل رہے تھے اور بے طرح شور مچارہے تھے۔ سیاہ کتوں کا ایک پورا ہجوم بھونکتا ہوا ان
کے پیچھے دوڑ رہا تھا۔ ہر دروازے پر پہنچ کر وہ گودیاں پھیلا دیتے اور گودیوں میں اناج آپڑتا۔ وہ پھر دوڑتے ہوئے آگے بڑھتے اور
سیاہ کتے جو انہیں رکتا ہوا دیکھ کر چپ ہو جاتے تھے پھر بھونکتے ہوئے دور نے لگتے چاند پر ایک کرب کی کیفیت طاری تھی ۔ سرخی پھیلتی
گئی، گہری ہوتی گئی۔ سرخی اور پھیلی اور گہری ہوئی ۔ آدھا چاند سرخ ہو گیا، آگ کے انگارے کی طرح دیکنے لگا تلوار کے گھاؤ کی
طرح خونا خون ہو گیا۔ پھر ایک سمت سے غبار اٹھا۔ زروز رد غبار بلند ہوتا گیا، پھیلتا گیا۔ آندھی کے جھکڑ چلنے لگے۔ دیکھتے دیکھتے فضا
میں مکروہ صورت عورتوں کا جلوس، نمودار ہوا خون سے لت پت بے سر کے جسموں پر وہ سوار تھیں۔ ان کے لیے لمبے خشک بالوں سے
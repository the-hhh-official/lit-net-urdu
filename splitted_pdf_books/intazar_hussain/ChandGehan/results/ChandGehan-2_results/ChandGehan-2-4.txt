26
پاکستان کنکشنز
پھر جب کھانا آیا تو تھوڑی دیر تک کمرے میں فیاض خاں کے نوالے چبانے کی آواز گونجتی رہی۔ باقی سب چپ تھے۔ آخر
سبطین نے اس سکوت کو توڑا۔ بھئی فیاض خاں ۔ اردو کا ذکر چل رہا تھا۔ حق صاحب کو اسرار ہے کہ گاندھی جی نے اردو کی حمایت کر
کے وسیع القلبی کا مظاہرہ کیا ہے اور میں یہ کہہ رہا ہوں کہ وہ وسیع القلبی کا مظاہرہ ہے وسیع القلبی نہیں ہے۔“
فیاض خاں حق صاحب کی طرف متوجہ ہو گیا۔ ” آپ کونٹ کا تماشہ دیکھنے کا بڑا شوق معلوم ہوتا ہے۔ اور اس نے ایک چوتھائی
روٹی کا نوالہ بنا شوربے میں ڈبومنہ میں رکھ لیا۔
سبطین فیاض خان کے انداز بیان کو خوب سمجھتا تھا۔ اس فقرے سے وہ بہت مطمئن ہوا۔ لیکن حق صاحب چکرا گئے ۔ " کیا
مطلب فیاض صاحب؟
مطلب یہ ہے کہ نٹ کا تماشہ دیکھنے کا شوق ہے تو یہاں کیوں وقت ضائع کرتے ہیں۔ جا کر کسی وسیع القلب شخص کی زیارت
کیجئے ۔"
حق صاحب بہت بھنائے ۔ آپ صاحب کمال کرتے ہیں۔ آپ وسیع القلبی کونٹ کا تماشہ بتاتے ہیں ۔“
نٹ کا تماشہ نہ ہی مداری کے ہاتھ کی صفائی سہی ۔ بہر حال ایک ہی بات ہے۔ سب وسیع القلب لوگوں کا ایک ہی حال ہے۔ وہ
سب کچھ ہوتے بس وسیع القلب نہیں ہوتے ۔ دنیا کے سارے آزاد خیال اور انسان دوست بازی گر ہیں اور کچھ نہیں۔ شاید یہ آزاد
خیالی کا لفظ کسی بازی گر ہی کے ذہین کی اختراع ہے۔“
فیاض خاں جس راستے پر چل پڑا تھا وہ اس کا اپنا راستہ تھا۔ حق صاحب اور نمبردار صاحب کے تو اس کے تصور سے بھی پر جلتے
تھے۔ نمبر دار صاحب نے بحث کو کھینچ کر موضوع پر مرکوز کرنے کا فرض پھر انجام دیا ۔ فیاض صاحب نیت کو نئیں دیکھئے یہ دیکھئے کہ اردو
کے بارے میں گاندھی کے اس بیان سے مسلمانوں کو کتنا فائدہ پہنچا ہے؟“
فائدہ؟ فیاض خاں رکا۔ وہ اس انتظار میں تھا کہ نوالہ حلق سے نیچے اتر جائے ۔ اردو کی حمایت اس وقت مسلمانوں کی سب
سے بڑی دشمنی ہے۔“
حق صاحب اور نمبر دار صاحب کے منہ کھلے کے کھلے رہ گئے۔ سبطین نے گھور کر فیاض خاں کو دیکھا اور بولا ۔ وہ کیسے؟“
فیاض خاں نے جواب دیا۔ کیسے ویسے کچھ نہیں۔ مسلمان دوسروں کے کہے گھوڑے پرنہیں بیٹھتے ۔ خود ہار کر گدھے کی سواری کر
لیتے ہیں۔ پہلے انہوں نے انگریزی پڑھنے سے انکار کیا تھا اور ہندو سے سو سال پیچھے رہ گئے۔ اب ہندی پڑھنے سے انکار کرتے
25
پاکستان کنکشنز
بس ایک گھونٹ پانی کی ضرورت ہے ، سبطین کا لہجہ بظاہر بہت دھیما تھا۔ آپ ان گولیوں کو حلق سے نیچے اتار ہی لیں۔“
حق صاحب آپ کے ہاضمہ پر مجھے رشک آتا ہے۔“
نمبر دار صاحب بحث کو دوسرے رستوں پر بہک جانے کی اجازت دینے پر آمادہ نہ تھے۔ بحث کو اصل موضوع پر لاتے ہوئے
بولے۔ اب گاندھی کی وسعت قلب کا
وسعت قلب ؟ حمید ڈاکیہ قطعی غیر متوقع طور پر چونکا۔ اب تک وہ صرف سنے کا فرض انجام دے رہا تھا۔ آپ تو جی یہ کہتے
تھے کہ گاندھی بڑا متعصب اور تنگ نظر
نمبر دار صاحب حق صاحب کے مقابلہ میں زیادہ حوصلہ والے آدمی تھے۔ حمید کی بات کاٹتے ہوئے بہت اطمینان سے بولے۔
میرا اعتراض گاندھی جی کی دو ایک باتوں پہ تھا ویسے۔ یہ ان کی انسانیت کا ( نمبر دار صاحب نے وسعت قلب کے لفظ کو حذف کر دینا
ہی مناسب سمجھا ) ثبوت ہے کہ انہوں نے اردو کی حمایت کی ہے۔“
ہاں صاحب ورنہ اس زمانے میں اردو کی حمایت کی کوئی سیاسی مصلحت تو ہو نہیں سکتی تھی ۔“
سبطین چار پائی پر بیٹھا تھا۔ اس نے لیٹے ہوئے بستر پر کمر ٹیک کر پھر سگریٹ کے کش اطمینان سے لینے شروع کر دیئے تھے۔
بحث میں ایک نیا پہلونکل آیا تھا اور وہ بہت سکون سے سوچ رہا تھا کہ کسی پہلو سے دشمن کی جارحانہ کاروائی کا جواب دیا جائے۔ لیکن
اتنے میں بیٹھک کا دروازہ کھلا اور اس کے ساتھ ساتھ جنگ کا سارا نقشہ بدل گیا ۔ فیاض خاں کو دیکھتے ہی سبطین اٹھ کھڑا ہوا۔
ارے فیاض خاں تم ؟ کونسی گاڑی سے آئے؟ علی گڑھ میں خیریت ہے؟ کھانا کھاؤ گے نا؟ سامان تانگے سے اتار لیا ؟“
سبطین نے تو سوالوں کی ایک پوری قطار باندھ دی تھی۔ لیکن فیاض خاں نے صرف آخری دو سوالوں کا جواب دیا۔ اور وہ بہت
مختصر کھانا کھاؤں گا۔ سامان آگیا ۔“
فیاض خاں آدمی تھا رعب داب کا۔ واقعی پشاور کا پٹھان تھا۔ لمبا تڑنگا۔ سرخ و سفید رنگ ۔ جسم بھاری بھر کم نہیں تھا۔ لیکن بدن کی
بڑی چوڑی تھی۔
لباس کے نام خاکی کرتا خا کی پائجامہ۔ عینک لگی ہوئی ۔ سر پر بھورے بھوے خشک بالوں کا ایک چھپر ( فیاض خاں کا سر اکثر
استرے سے گھٹا ہوا بھی دیکھا گیا تھا اس درویشانہ حلیہ نے اس کی شخصیت میں ایک خاص قسم کا وقار پیدا کر دیا تھا۔ آدمی دیکھتے ہی
مرعوب ہو جاتا تھا۔ کمرے میں اس کے گھتے ہی حاضرین میں سناتا چھا گیا۔
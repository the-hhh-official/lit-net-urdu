35
پاکستان کنکشنز
گلشن اٹھ بیٹھی تھی۔ باورچی خانے میں وہ کچھ سٹر پر کر رہی تھی۔ یوں تو وہ بہت دیر سے بڑا بڑا رہی تھی۔ مگر ایک مرتبہ اس نے
شاید بوجی کو سنانے کی غرض سے اونچی آواز سے کہا۔ کمبخت کا تختہ نکلے قبر میں اس کی کیڑے پڑیں۔ نرا پانی سا دودھ دے جاوے
ہے کل آئے حیضی بچہ اس کے منہ پر ماروں گی ۔ گلشن کے فقرے خاصے فکر انگیز تھے۔ لیکن بوجی کو مطلق تحریک نہیں ہوئی۔ ان کی
حالت اس وقت بھی غیر تھی۔ ہاتھ پیر کا نپ رہے تھے۔ چہرہ پیلا پھدق پڑا تھا۔ گلشن کے فقروں کو انہوں نے سرے سے ہی نظر انداز
کر دیا۔ انہوں نے خاموشی سے جا نماز لپیٹی اور ہلتی کا نپتی اندر چلی گئیں۔ صندوق کھول کر انہوں نے اپنا کپڑے کا بٹوا نکالا اور پھر گلشن
کو کا نپتی ہوئی آواز میں بلایا۔ گلشن اری او گلشن ۔ اری یاں آئیو
گلشن دودھ کے متعلق اظہار خیال سے تو بے شک اس وقت تک فارغ ہو چکی تھی۔ لیکن چائے کے ڈبے میں جھاڑ وڈلی ہوئی دیکھ
کر اس کا پارہ پھر چڑھ گیا تھا اور اس وقت وہ رفیا ک غائبانہ لعنت ملامت کر رہی تھی۔ بوجی کا یہ بے وقت بلاوا اسے بالکل پسند نہ آیا۔
بلکہ اس نے صاف صاف کہہ بھی دیا کہ "اجی میری دو ٹانگیں ہیں۔ چار ٹانگیں کاں سے لی آؤں۔ چاہناؤں یا تمہاری سنوں۔ مگر اس
فقرے سے تعمیل حکم میں کوئی فرق نہیں پڑا۔ یہ تو محض ایک واقعہ کا اظہار تھا یا زیادہ سے زیادہ حرف شکایت یا صدائے احتجاج گلشن
جب کمرے میں پہنچی تو بوجی بٹوے سے پانچ روپے کا نوٹ نکال چکی تھیں۔ اس کے ہاتھ پر رکھتے ہوئے بولیں ” بی بی رفیا کو جا کے یہ
پانچ روپے دے کہ ہزار سے گیہوں خرید کے محتاجوں میں بانٹ دے اور لے اٹھنی اور دوں ہوں ۔ ان کے پیڑے کے نکڑ شاہ کے
مزار پہ چڑھایا ۔
گلشن کا سارا غصہ رفو چکر ہو گیا۔ اب وہ سنجیدہ ہوگئی تھی۔ غصے کا بھی وقت اور موقعہ ہوا کرتا ہے۔ گلشن نے کبھی بے وقت غصے کا
اظہار نہیں کیا۔ اس بے وقت خیرات پر وہ حیران تو بہت ہوئی لیکن چونکہ بوجی اس راز پر سے پردہ اٹھانے سے گریز کر رہی تھیں۔ اس
لیے اس نے بھی انہیں چھیڑنا مناسب نہ سمجھا۔ جب بھی کوئی سنگین مسئلہ در پیش ہوتا ۔ تو بوجی ہزار اختلافات کے باوجود خود گلشن سے
رجوع کرتی تھیں۔ لیکن جب وہ پر اسرار طور پر چپ ساتھ لیتیں، تو پھر گلشن اپنے وجدان کے زور پر مسئلہ کی تہ تک پہنچتی تھی۔ اس
وقت بھی اگر چہ اسے وقعہ کا علم نہ تھا مگر واقعہ کی نوعیت کو وہ ضرور بھانپ گئی تھی۔ اس نے فی الحال چپ رہنے کا ہی ارادہ کیا تھا۔ اس
سنجیدہ محفل میں جس نے جوتی اچھالی وہ سبطین تھا بوجی کو یہ خبر ہی نہ ہوئی تھی کہ سبطین کسی وقت اٹھا اور کس وقت کمرے میں آ بیٹھا۔
شاید یہ سب کچھ ان کی نماز کے دوران میں ہوا تھا۔ سبطین اس وقت کسی کتاب پر جھکا ہوا تھا۔ بوجی کی نقل و حرکت اور گفتگو پہ وہ چونکا۔
بوجی صبح ہی صبح یہ کیا ہو رہا ہے؟“
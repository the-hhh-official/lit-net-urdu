24
پاکستان کنکشنز
نقطہ نظر کو قبول کرنے سے صاف انکار کر دیا۔ کہنے لگے۔ سبطین صاب۔ یوں آپ اس شخص کو کچھ بھی کہیں مگر یہ ماننا پڑے گا کہ وہ
اس زمانے کی عظیم شخصیت “
حق صاحب کا فقر ختم ہو گیا۔ لیکن سبطین کی سگریٹ کا کش کچھ اور زیادہ طویل گیا۔ سگریٹ کا کش ختم کر لینے کے بعد بھی اس نے
بولنے کی ضرورت محسوس نہیں کی۔
نمبر دار صاحب نے اس وقفہ کو نیمت جانا۔ بولے بھئی بات یہ ہے کہ یہ اس شخص کا ہی دم ہے کہ ہندوستان میں آج مسلمان
زندہ ہیں۔ ورنہ
حق صاحب کو جوش آ گیا۔ نمبردار صاحب کا فقرہ کانتے ہوئے بولے۔ ” یہ واقعہ ہے صاحب اب دیکھے وہ شخص دلی میں
خود میواتیوں کے کیمپ میں گیا۔
بہت بڑا آدمی ہے صاحب۔ نمبردار صاحب ٹھنڈا سانس بھرتے ہوئے بولے۔
سبطین بدستور سگریٹ کے کش لیتا رہا۔ وہ تو نیم کو پیش قدمی کا پورا پورا موقعہ دیتا تھا اور پھر اچانک ٹوٹ پڑتا تھا۔
حق صاحب کے لہجہ میں رقت پیدا ہو گئی۔ یہ حقیقت ہے کہ اس شخص کے دل میں انسانیت کا بڑا درد ہے ۔“
اس بصیرت افروز حقیقت کا احساس آپ کو ایکا ایک ۴ جون کی صبح کو ہوا تھا۔“
حق صاحب پہلے ہی حملہ میں ہڑ بڑا گئے۔ جیسے تیسے کر کے انہوں نے اپنے آپ کو سنبھالا اور جواب دینے کی نیت باندھی ۔ مگر
سبطین تو پے درپے حملوں کا قائل تھا چلتے چلتے ایک اور وار کر دیا۔ حق صاحب ! ۱۵ اگست کے بعد آپ پر حقیقتوں کا تابڑ توڑنز دل ہو
رہا ہے۔ اس کھیپ کو آپ کہاں سنگھوائیں گے۔“
حق صاحب سنبھلے تو خیر کیا تھے۔ لیکن جواب تو بہر صورت ضروری تھا۔ بولے۔ سبطین صاحب۔ آپ کا یہ طنز نازیبا ہے۔
گاندھی جی کے سیاسی نظریات سے مجھے اختلاف تھا مگر ان کی شخصی عظمت کا میں ہمیشہ معترف رہا۔
اب سیاسی نظریات کے بھی معترف ہو گئے ؟“
اس فقرے پر حق صاحب سٹپٹائے تو بہت ۔ لیکن انہوں نے اوسان بجار رکھے اور اقرار اور انکار دونوں سے پہلو بچا کر ایک تیسرا
راستہ نکالا ۔ دیکھئے اس اعتراف یا اختلاف کا سوال ہی پیدا نہیں ہوتا۔ زمانہ بدل چکا ہے بعض نئی حقیقتیں ہمارے سامنے آ رہی ہیں
اور انہیں ہمیں قبول کر لینے کی کوشش کرنی چاہیے۔“
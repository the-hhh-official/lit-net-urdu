30
پاکستان کنکشنز
جھک مارتا تھا۔
پھر یہ دلی کا شوق کیوں چرایا ہے؟“
علی گڑھ کے نوجوانوں سے جھک ماری اس کا کچھ نتیجہ نہ نکلا ۔ اب سوچتا ہوں کہ مدرسہ اسلامیہ کے نو نہالوں سے بھی جھک مار
کے دیکھ لوں ۔“
میرا مشورہ یہ ہے کہ تم دلی نہ جاؤ ۔ پاکستان چلے جاؤ۔ وہاں تحریک کے پینے کا بڑا امکان ہے۔“
تم غلط سمجھتے ہو؟“
ٹھیک سمجھا ہوں ۔
سنو۔ علی گڑھ سے بہت سے تالے والے اور کچھ پنشن یافتہ ڈپٹی کلکٹر اور چالاک تھانیدار پاکستان گئے ہیں۔ چلتے وقت ان
میں سے ہر شخص نے یہی اعلان کیا تھا کہ ہم پاکستان کی تعمیر کرنے جارہے ہیں۔ پاکستان ان کا استقبال کرے گا۔ ہمارا تمہارا استقبال
نہیں کرے گا۔ پاکستان کو اناڑی قفل سازوں پنشن یافتہ ڈپٹی کلکٹروں اور چالاک تھانیداروں کی ضرورت ہے۔ ہماری تمہاری
ضرورت نہیں ہے۔“
میں نہیں مانتا۔
مت مانو
تم دلی جا کر وقت ضائع کر رہے ہو۔“
وقت تو ضائع ہو چکا۔ وقت اب ہے کہاں جو ضائع کروں ۔ گفتگو کے دوران میں یہ پہلا موقعہ تھا کہ فیاض خاں کے لہجہ میں
رقت کی کیفیت پیدا ہوئی۔
سبطین نے پھریری لی اور بولا ” وقت ضائع نہیں ہوا ہے۔ وقت نے کروٹ لی ہے۔“
فیاض خاں نے بڑے طنز سے پوچھا۔ کیا پاکستان جانے کا منصوبہ ہے؟“
نہیں ۔ ہر گز نہیں ۔ سبطین نے بڑے طنطنہ سے جواب دیا۔
پھر مجھے کیوں ہدایت کی جارہی ہے؟“
میں جاؤں گا تو یہ فرار ہو گا۔ تم جاؤ گے تو یہ وطن کو واپسی ہوگی ۔
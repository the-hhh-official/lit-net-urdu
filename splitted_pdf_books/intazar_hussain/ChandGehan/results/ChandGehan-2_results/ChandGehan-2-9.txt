31
پاکستان کنکشنز
فیاض خاں نے ایک زور قہقہہ لگایا۔
پھر خاموشی چھا گئی ۔ فضا بدستور جاگ رہی تھی ۔ سکوت کا بے پایاں راگ درد و سوز کی مخصوص کیفیت کے ساتھ نرم روی سے
کروٹیں لیے جا رہا تھا۔
سبطین اس مرتبہ فیاض خاں کی طرف سے پہل ہوئی۔
ہوں۔
یہ سامنے والے مکان میں کون آکے رہا ہے؟“
سبطین چونک پڑا کوئی نہیں عجیب سے لوگ ہیں ۔ مرد راتوں کو جانے کہاں مٹر گشتیاں کرتا ہے۔ عورت آہیں بھرتی ہے یا
کلیلیں کرتی ہے۔“
تمہارا اس سے کوئی تعلق ہے؟“
اس دوٹوک فقرے پر سبطین ہڑ بڑا گیا۔ نہیں ....... نہیں ۔ کیوں۔“
نہیں ہے تو پیدا کر لو ۔ فیاض خاں نے اپنے معروضی انداز میں اب تک کوئی فرق نہیں آنے دیا تھا۔
سبطین نے پوچھا۔ ” کیوں؟“
میرا وجدان کہتا ہے ۔ کہ تم کسی نہ کسی روز ضرور محبت کرو گے۔“
سبطین بھنا کر بولا ۔ اچھا وجدان ہے تمہارا “
میرا وجدان کبھی غلط نہیں کہتا ۔ فیاض خاں نے بڑے اطمینان سے کہنا شروع کیا۔
در اصل تم میں سوائے عورت سے محبت کرنے کے اور کوئی صلاحیت نہیں ہے۔ تم اب تک اپنے آپ کو نہیں پہچانے۔ تم ہمیشہ
وقت کے بعد جاگتے ہو۔ ایک روز تمہیں ایکا ایک اپنی اصل صلاحیت کا پتہ چلے گا اور تم کسی لڑکی سے محبت کرنا شروع کر دو گے۔ مگر اس
وقت وہ تمہیں منہ نہیں لگائے گی ۔ ابھی موقعہ ہے ۔ وقت ضائع نہیں ہوا ہے۔“
اچھا چپ رہو ۔ سبطین کا غصہ سے برا حال ہو گیا تھا۔
فیاض خاں چپ ہو گیا۔ چند منٹ تک پھر خاموشی طاری رہی۔
اچھا
اسبطین یہ بتاؤ کہ اس شخص کی عمر کیا ہو گی ؟‘ فیاض خان کرید کرید کر پوچھے جار ہا تھا۔
110
پاکستان کنکشنز
معلوم ہوتی ہیں۔ چیزوں کا الگ الگ وجود میرے لیے ختم ہو چلا ہے۔ بس یوں لگتا ہے کہ ذروں کا ایک جلوس ہے جو دھیرے
دھیرے چیزوں کو اپنی آغوش میں لے رہا ہے اور آگے بڑھ رہا ہے۔
۳۰ جنوری
نامے میں لوہو
لوجو رو رو خط کھینچ ڈالے سارے
یہ میر بیٹھے بیٹھے تحریر کیا نکالی
حاضر کا احساس باقی ہے دھندلا دھندلا ہی سہی۔ مگر ماضی کی کڑیاں بالکل گم ہو چکی ہیں۔ آج میں نے اپنی ڈائری الٹ پلٹ کر
دیکھی تا کہ کچھ اپنی گزری ہوئی زندگی کا اتا پتا چلے۔ میں حیران رہ گیا۔ یہ اتنے بہت سے لفظ کہاں سے آئے؟ کس نے لکھے ہیں؟ میں
نے لکھے؟ رونا تو میری فطرت کے خلاف ہے اور ان لفظوں میں جا بجا لہو رونے کے نشان ملتے ہیں۔ نہ رونے والے کیسے کیسے عجیب
طریقوں سے روتے ہیں اور کتنے غیر محسوس ڈھنگوں سے روتے ہیں۔ لہو رونا اور خط کھینچنا کیا میں عمر بھر یہی کرتا رہا ہوں ۔ مگر یہ کیا طور
..... میں کہنا کیا چاہتا ہوں، چیزیں آپس میں گڈ مڈ ہو رہی ہیں۔ یہ ٹیڑھے میڑھے خط ۔ یہ میری ڈائری کے الٹے سیدھے لفظ پکھل
رہے ہیں، آپس میں غلط ملط ہورہے ہیں۔ لہو روتے ہوئے مرتعش لفظوں کی قطار دھندلی پڑ رہی ہے مٹ رہی ہے۔؟
کچھ یاد نہیں پڑتا کہ آج کیا تاریخ ہے اور کونسا مہینہ ہے۔ ممکن ہے۔ آج کوئی تاریخ نہ ہو اور کوئی مہینہ نہ ہو۔ وقت ختم ہو گیا ہے یا
میں اس کے احساس سے محروم ہو گیا ہوں؟ اپنے ارد گرد مجھے ایک مٹیالا غبار منڈلاتا نظر آتا ہے۔ اس مٹیالے غبار میں مجھے یوں دکھائی
دے رہا ہے کہ گائے کے دو سینگ معلق ہیں اور ابھی ابھی کوئی مدورسی چیز جو ان پر کی ہوئی تھی یکا یک غائب ہو گئی ہے۔
وہ تھکن جو میرے جسم اور میری روح میں رچ گئی تھی۔ اس کا احساس زائل ہو چلا ہے۔ اب مجھے یوں لگتا ہے کہ میرا جسم پتھر کا
ہوتا جا رہا ہے۔ بھورے بھورے ڈراؤنی صورتوں والے بندر مجھ پہ لپک رہے ہیں اور میں انہیں چپ چاپ دیکھ رہا ہوں ۔ میری
مدافعت کی قوت زائل ہو چکی ہے۔ میرے دھڑ تک کا جسم پتھر کا ہو چکا ہے اور جمود کی کیفیت دھیرے دھیرے اوپر کی طرف بڑھ رہی
ہے اور میرے نڈھال ہوتے ہوئے دل کو چھو لینا چاہتی ہے۔ کچھ گہن کی سی کیفیت ہے۔ گہن؟ چاند کو گہن لگ رہا ہے۔ چپ چاپ
دھیرے دھیرے۔ میں گہنا رہا ہوں یعنی فیاض خاں گہنا رہا ہے۔ اس کی روح گہنا رہی ہے۔
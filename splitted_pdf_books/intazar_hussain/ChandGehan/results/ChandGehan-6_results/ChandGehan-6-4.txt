106
پاکستان کنکشنز
فیاض خاں نے منہ کھول کر سبطین کی طرف سوالیہ نگاہوں سے دیکھا۔ سبطین نے جواب میں اخبار اس کی طرف بڑھا دیا۔ فیاض
خاں نے خبر خود تلاش کر کے پڑھی۔ دوسری خبریں پڑھنے کی اس نے ضرورت محسوس نہیں کی۔ اس نے خاموشی سے اخبار سرہانے رکھ
دیا اور پھر منہ کمبل میں لپیٹ لیا۔
رفیا جب کمرے میں آیا تو پہلے سبطین اسے خاموشی سے دیکھتا رہا۔ ارے بھئی رفیا وہ تمہارا کالے خاں تھا نہیں ...
رفیا چونکا۔ ہاں جی ؟ اس کی کوئی خبر آئی ہے؟“
ہاں خبر آئی ہے ... وہ مارا گیا۔
رفیا کی آنکھیں بھٹی کی بھٹی رہ گئیں۔ وہ مجسم سوال بنا سبطین کو دیکھ رہا تھا۔ مگر جب سبطین نے کوئی اور بات نہ کی تو وہ آخر خود ہی
بولا ۔ سپو میاں دے تو پنڈی گیا تھا ۔
وہاں سے وہ کشمیر چلا گیا۔ وہاں ہندوستانی فوج نے اس کے گولی مار دی ۔
رفیاد پر تک بت بنا کھڑا رہا۔ پھر وہ آہستہ سے وہاں سے نکل گیا۔
کوٹھری میں پہنچتے ہی اس نے علن کو بڑی یاس آمیز آواز میں مخاطب کیا۔ یار علن وہ ... کالے خاں ... اس کی آواز رندھ
گئی۔
علن گھبرایا ۔ کیا ہوا ہے؟“
کالے خاں مارا گیا۔
کالے خاں مارا گیا؟ کون کہوے ہے ہے؟“
سپو میاں... اخبار میں آیا ہے۔
علن خاموش ہو گیا۔ پھر بولا ” کیا لکھا ہے؟“
لڑائی میں گولی لگ گئی۔
رفیا کا منہ دوسری طرف ہو گیا۔ علن کی طرف پیٹھ کئے وہ چپ چاپ دیر تک بیٹھا ر ہا علسن کی زبان بھی بند تھی ۔ پھر وہ بہت آہستہ
سے بولا۔ میں نے وسے پہلے ہی منع کیا تھا۔“
پھر خاموشی چھا گئی ۔ رفیا علن سے نگاہ بچا کر سامنے والی دیوار کو بے معنی طور پر گھور رہا تھا۔ علمن کی نگاہیں خلا میں جمی ہوئی تھیں۔
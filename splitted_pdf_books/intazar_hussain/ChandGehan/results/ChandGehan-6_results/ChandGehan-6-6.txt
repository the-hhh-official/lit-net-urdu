108
۲۰ جنوری
پاکستان کنکشنز
آج صبح مجھ پہ عجب واردات گزری۔ صبح جب میری آنکھ کھلی تو کیا دیکھتا ہوں کہ سبطین چپ چاپ افسردہ کی صورت بنائے کسی
سوچ میں گم ہے۔ پورے کمرے کی فضا میں اداسی رچی ہوئی تھی۔ یہ وہی کمرہ ہے۔ جہاں مزمل اور اجمل دن رات اخبار پہ جتے رہتے
تھے اور جہاں بیٹھ کر سبطین کے تخیل اور زبان دونوں کو پر لگ جاتے تھے کمرے کی اس اداس فضا نے مجھ پہ عجب اثر کیا۔ میرا دل بھر
آیا اور آنکھیں بھیگ گئیں۔ یہ کچھ بہت ہی عجیب ہی بات تھی۔ مگر آج کل تو مجھے روز کسی نہ کسی ایسے تجربے سے دو چار ہونا پڑتا ہے جو
میری فطرت کے خلاف ہے یا کم از کم جسے میں اپنی فطرت کے خلاف سمجھتا ہوں۔ رونے کو ہمیشہ میں نے اپنی فطرت سمجھا۔ یہ کام
میں نے سبطین کے لیے چھوڑ دیا ہے دراصل رونا نرم گرم طبیعتوں کو مشغلہ ہے۔ سبطین فطرتا نرم مزاج ہے یہی وجہ ہے کہ وہ بڑی آسانی
سے زمانے سے سمجھوتا کر لیتا ہے۔ جس صورت حال کو وہ تین مہینے پہلے نا قابل برداشت تصور کرتا ہے۔ تین مہینے بعد وہ اس کے لیے
قابل قبول بن جاتی ہے۔ اپنی ہر نا کامی میں ہو کوئی تسکین کا پہلو ڈھونڈھ نکالتا ہے۔ تحریک کا بالکل پڑا ہو چکا ہے۔ اخبار بند ہو گیا۔
کار کن رخصت ہو گئے۔ آج سبطین سے یہ صدمہ برداشت نہیں ہوتا۔ مگر مجھے یقین ہے کہ تین ماہ بعد وہ اس ناکامی کا جواز ڈھونڈھ
لے گا اور خود فریبی کے لیے پھر سامان پیدا کرے گا۔ مگر مجھ سے یہ نہیں ہوتا۔ میں حالات سے سمجھوتہ نہیں کر سکتا۔ یہ حالات کا اثر ہے
کہ یہ میری سب سے بڑی کمزوری ہے۔ ورنہ یہ میری سب سے بڑی طاقت بھی ہو سکتی تھی۔
۲۲ جنوری
آج میں نے پھر اپنے آپ کو رونے پہ مائل پایا اور بغیر کسی وجہ کے بس یونہی جی چاہا کہ خوب رؤوں، پھوٹ پھوٹ کر رؤوں۔
میں سوچتا ہوں کہ یا اللہ کیا میرے مزاج کی کایا پلٹ جائے گی۔ میری طبیعت میں یہ سوز و گداز آخر کیسے پیدا ہوا۔ کیا واقعی ہر انسان کو
زندگی کے کسی نہ کسی موٹ پر رونے کی ضرورت پیش آتی ہے۔ اتنا تو میں مانتا ہوں کہ بعض لوگوں کی افتاد کچھ اس قسم کی ہوتی ہے کہ
رونے سے ان کا جی ہلکا ہو جاتا ہے۔ ان کی روح کی کدورت دھل جاتی ہے۔ مگر ان لوگوں کی طبیعتوں میں ایک خاص قسم کی گھلاوٹ
ہوتی ہے۔ میری طبیعت میں وہ گھلاوٹ نہیں ہے۔ میرے سینے پہ جو ایک بوجھ ہے۔ وہ یوں نہیں ہٹے گا۔ وہ آنسوؤں سے نہیں دھل
سکتا۔ مگر یہ غبار کیسے دھلے گا۔ یہ میں نہیں جانتا۔ میری روح میں جو ایک طوفان کروٹیں لے رہا تھا۔ اب اس نے مضمحل ہو کر ایک رینگتے
ہوئے غبار کی شکل اختیار کر لی ہے یہ غبار آنکھوں کی راہ نہیں نکلے گا۔ اس کے نکاس کی جوارہ ہے۔ وہ یا تو میرے بس میں نہیں ہے یا
میں اس سے واقف نہیں ہوں۔
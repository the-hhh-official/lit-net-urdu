105
پاکستان کنکشنز
خاموشی سے کھانا کھایا کلی کی اور پڑ ہے۔
سبطین کی بیٹھک میں صبح آج کچھ بہت ہی خاموشی سے آئی۔ مزمل اور اجمل جو منہ اندھیرے اٹھ کر ساری بیٹھک کی فضا میں
جاگ باگ پیدا کر دیتے تھے رخصت ہو چکے تھے فیاض خاں کہاں تو تاروں کی چھاؤں میں اٹھ کر ٹہلنے نکل جایا کرتا تھا۔ کہاں اب
اس نے یہ طور اختیار کیا تھا کہ پوستیوں کی طرح دن چڑھے تک کمبل میں منہ لیٹے پڑا رہتا تھا۔ کمرے میں ایک اداس کی خاموشی چھائی
ہوئی تھی۔ کتا بیں اور کاغذ بے ترتیبی سے چٹائی پہ بکھرے پڑے تھے۔ اجالا پھیلتا جارہا تھا۔ مگر دھیرے دھیرے اور بہت سہم سہم کر
اس احتیاط سے کہ کوئی اس کے قدموں کی آہٹ نہ سن لے۔ مگر سبطین نے اس کے قدموں کی آہٹ سن لی تھی کئی مرتبہ اس نے منہ کھول
کر بھی دیکھا مگر اس اداس جانے سے ڈر کر پھر منہ ڈھک لیا اور فیاض خاں تو شاید ابھی صبح کے وجود کو تسلیم کرنے پر آمادہ ہی نہ تھا۔ ایک
فراغت کے احساس کے ساتھ وہ منہ لیٹے پڑا تھا۔ اجالا ہوئے خاصی دیر ہوگئی تھی۔ مگر ایک مرتبہ بھی تو اس نے منہ کھول کر باہر دیکھنے کی
تکلیف گوارا نہیں کی ۔ البتہ جب اخبار والا اخبار ڈال کر گیا تو سبطین کو چارونا چار اپنے جاگ اٹھنے کا ثبوت دینا پڑا۔ اخبار پڑھنے کا اس
کا وہ اشتیاق آج بالکل ختم ہو چکا تھا۔ پھر بھی وہ رسم کو تو نبھا ہی رہا تھا۔ اس نے بیدلی سے خبروں پر نظر ڈالنی شروع کر دی۔ مختلف
سرخیوں کو وہ پڑھتا چلا گیا۔ مگر اسے پتہ نہ چل سکا کہ ان کا مطلب کیا ہے۔ کئی ایک سرخیوں پر جب اس نے دوبارہ نظر ڈالی تو اسے
احساس ہوا کہ اس نے پہلے انہیں پڑھا ہی نہیں تھا۔ ایک طول طویل خبر کو وہ بہت غور سے پڑھتا چلا گیا۔ لیکن اسے ختم کر چکنے کے بعد
وہ یہ نہ سمجھ سکا کہ وہ خبر کس بارے میں تھی۔ بعض خبروں کو اس نے جان بوجھ کر نظر انداز کیا۔ ایک سرخی کے الفاظ کے متعلق اسے یوں
محسوس ہوا کہ ان کی روشنائی پھیل گئی ہے اور وہ آپس میں گڈ مڈ ہو گئے ہیں۔ البتہ ایک کونے میں ایک مختصری ایک کالمی خبر پر اس کی
نظریں ٹھٹھکیں ۔ اس نے بڑی توجہ سے اسے پڑھا۔
مظفر آباد - ۱۷ جنوری
اطلاعات مظہر ہیں کہ ہندوستانی فوجیں برابر ایسے جارحانہ اقدامات کر ہی ہیں جو معاہدہ ترک جنگ کے خلاف ورزی ہیں ۔ آج
خبر آئی ہے کہ انہوں نے کل اس قسم کی جارحانہ اقدام پھر کیا اور ایک شخص کو ہلاک کر دیا۔ انہوں نے الزام لگایا ہے کہ یہ شخص ان کے
مقبوضہ علاقے میں داخل ہونے کی کوشش کر رہا تھا۔ بیان کیا جاتا ہے کہ مقتول کی سیدھی کلائی پر تلوار کا نشان کھدا ہوا ہے اور اس کے
نیچے اس کا نام ” کالے خاں کھدا ہے ۔“
سبطین کئی منٹ تک بالکل چپ بیٹھا رہا۔ پھر آپ ہی آپ بولا۔ لو بھئی کالے خاں مارا گیا ۔“
107
پاکستان کنکشنز
ان کے جسم بے حس و حرکت ہو چکے تھے۔ ان کی زبانیں مل گئی تھیں۔ دو خاموش بے حس و حرکت سائے !
۱۸ جنوری
کالے خاں مارا گیا۔ اس خبر نے مجھ پہ کچھ عجیب ہی اثر کیا۔ اس شخص کو دیکھ کر مجھے کبھی یہ گمان بھی نہیں گزرا تھا کہ وہ اس بے
جگری سے موت ٹکر اسکتا ہے۔ اس زمانے میں لوگ یا تو اچانک ہیرو بن جاتے ہیں یا پھر میری ہی نظر میں فتور ہے۔ اس شخص کو میں
روز دیکھتا تھا۔ اس کی چال ڈھال میں مجھے کبھی کسی غیر معمولی پن کا احساس نہیں ہوا۔ اور ایک روز وہ خاموشی سے میرے پاس سے اٹھا
اور موت پر جھپٹ پڑا۔ اس کی موت کی خبر سن کر مجھے آج حضرت علی کا ایک فقرہ رہ رہ کر یاد آیا۔ یا تو موت مجھ پہ پھٹ پڑے گی یا
میں موت پر پھٹ پڑوں گا۔ موت پہ پھٹ پڑنے والے آج بھی موجود تھے۔ بس میں انہیں پہچان نہیں سکا۔ میں یہ سمجھا تھا کہ
میرے ارد گرد بے حس اور بزدل لوگوں کا ہجوم ہے مگر اس وقت جب موت دلی پر پھٹ پڑی تھی۔ ایک شخص چپ چاپ میری آنکھوں
کے سامنے اٹھا اور موت پہ پھٹ پڑا۔ شیر وموت پہ پھٹ پڑا اور کالے خاں گولند از بن گیا۔ پھر ایک شخص میرے برابر سے اٹھا اور اس
نے موت کو جا لیا موت کو پچھاڑنے والے موت کو یوں پچھاڑ دیتے ہیں۔ ایک میں ہوں کی عمر بھر موت کو پچھاڑنے کے لیے خم ٹھونکتا رہا
اور اب خود میرے پچھڑنے کی نوبت آ گئی ہے۔
۱۹ جنوری
آج میں دن بھر منہ لیٹے پڑا رہا۔ ایک دو مرتبہ میں نے ارادہ بھی کیا۔ کہ ذرا اٹھوں اور باہر گھوم آؤں ۔ مگر گھومنا تو در کنار اب تو
چار پائی سے اٹھنے کو بھی جی نہیں چاہتا۔ میں اپنے آپ میں ایک عجیب سی نقاہت محسوس کر رہا ہوں۔ یہ جسم کی نقاہت تو ہر گز نہیں ہے۔
بس مجھے یوں محسوس ہوتا ہے کہ میں جذباتی طور پر تھک کر چور ہو چکا ہوں۔ کچھ عجب عالم ہو گیا ہے۔ اب میں شدت سے کوئی بات
محسوس ہی نہیں کر سکتا۔ کل کالے خاں کی موت کی خبر سنی ۔ یہ موت بھی دراصل اتنی ہی چونکانے والی تھی جتنی شیر و کی موت چونکانے والی
تھی۔ مگر میں اسے اس شدت سے محسوس ہی نہیں کر سکا۔ دراصل ہر ہنگامے کی تان بال آخر جمود ہی پر ٹوٹتی ہے میں نے جیسی ہنگامہ خیز
زندگی گزاری ہے۔ اس کا انجام بہر صورت یہی ہونا تھا۔ مجھے اپنی زندگی کی اس شکست کا افسوس نہیں ہے۔ افسوس یہ ہے کہ میں اتنے
ہنگامے کے باوجو دموت سے ٹکر نہیں لے سکا۔ موت سے جیتا تو خیر کون ہے۔ شیر و اور کالے خاں بھی اپنے طنطنہ کے باوجود موت سے
بچھڑ گئے ۔ مگر انہوں نے موت کے دانت ضرور کھٹے کر دیئے ۔ کچھ اسی شان سے میں بھی موت سے ٹکر لینا چاہتا تھا۔ مگر وہ وقت گزر گیا
اور اب میرے جسم میں میری روح میں ایک تھکن سرایت کرتی جارہی ہے۔
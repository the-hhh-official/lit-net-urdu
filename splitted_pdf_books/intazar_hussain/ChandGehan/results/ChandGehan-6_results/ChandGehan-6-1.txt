103
پاکستان کنکشنز
مزمل نے جواب دیا۔ مطلب یہ ہے کہ یہ محض سکیم ہے ۔ ہم اسے عمل میں نہیں لا سکتے ۔“
کیوں نہیں لا سکتے ؟ سبطین کا لہجہ درشت ہو چلا تھا۔
مزمل بے اعتنائی سے بولا ۔ بس لا نہیں سکتے ۔“
سبطین اور گرمایا۔ بس لا نہیں سکتے ۔ یہ بھی کوئی بات ہوئی۔ میں یہ کہتا ہوں کہ اگر عزم ہو تو کیا کچھ نہیں کیا جا سکتا ۔“
مزمل نے اسی سرد مہری سے جواب دیا۔ ”عزم ہو تو سب کچھ کیا جا سکتا ہے۔ مگر ہم اس کے بل پر ایک ہفتہ وار پر چہ نہیں چلا
سکتے۔“
سبطین نے اسی جوش سے جواب دیا۔ ہماری ایک چھوٹی سی ناکامی سے اصول نہیں ٹوٹ سکتا ۔
مگر ہماری چھوٹی چھوٹی بہت سی ناکامیوں سے ایک اور اصول قائم ہوتا ہے۔“
وہ کیا؟"
وہ یہ کہ ۔“ مزمل ایک لمحہ کے لیے رکا اور پھر بولا ۔ خالی عزم محض ایک ڈھکوسلا ہے ۔“
فیاض خاں رضائی تا نے خاموش لیٹا تھا۔ اس نے اب تک اپنی کسی حرکت سے یہ ثابت نہیں ہونے دیا تھا کہ وہ جاگ رہا ہے۔
مزمل کے آخری فقرے پر اس نے کمبل کا ایک کو نہ الٹا۔ وہ چند لمحوں تک غور سے مزمل کو دیکھتا رہا اور پھر اس نے کمبل میں منہ ڈھک
لیا۔
سبطین بھی اب خاموش ہو گیا تھا۔ اس کی نگا ہیں سامنے والی دیوار پر جمی ہوئی تھیں۔ پھر رفتہ رفتہ اس کی ٹھوڑی اس کے گھٹنوں پر
آنکی۔ تھوڑی دیر وہ یوں گھٹنوں پٹھوڑی ٹکائے کسی گہری سوچ میں ڈوبا رہا۔ پھر اس نے گھٹنوں میں سر دے لیا نہ جانے وہ کتنی دیر
یوں گھٹنوں میں سر دیئے بیٹھا رہا۔ کھٹر پڑ کی مسلسل آواز پر اس نے سراٹھا کر دیکھا۔ اجمل اور مزمل اپنا سامان سمیٹ رہے تھے۔ وہ
ان کی نقل و حرکت خاموشی سے دیکھتا رہا۔ انہیں ٹوکنے کی اسے جرات نہ ہوئی۔ فیاض خاں کے کمبل کا کونہ ایک مرتبہ پھر اٹھا۔ وہ ڈیڑھ
دو منٹ تک چپ چاپ اجمل اور مزمل کو دیکھتا رہا۔ پھر بولا ” مزمل اس وقت یہ کیا کر رہے ہو؟“
مزمل نے خشک کی آواز میں جواب دیا۔ بات یہ ہے کہ ہم سوچتے ہیں کہ مزمل رکا اور پھر بولا ۔ ہم سوچتے ہیں کہ ہم کچھ نہیں
کر سکتے اور اگر کچھ نہیں کر سکتے تو وقت خواہ مخواہ ضائع ... مزمل فقرہ پورا نہ کر سکا۔
فیاض خان اجمل سے مخاطب ہوا ۔ اجمل تم بھی ؟
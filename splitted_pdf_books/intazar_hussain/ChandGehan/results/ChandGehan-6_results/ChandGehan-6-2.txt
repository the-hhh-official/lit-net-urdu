104
اجمل نے سر جھکا کر جواب دیا۔ ”جی ۔“
پاکستان کنکشنز
فیاض خان ٹکٹکی باندھے مزمل اور اجمل کے چہروں کو دیکھتا رہا۔ پھر اس کی نگا ہیں خلا میں جم گئیں۔ کمرے میں خاموشی چھا گئی
تھی ۔ شام ہو چلی تھی۔ جھٹپٹے کا وقت تھا۔ دھند لکا آہستہ آہستہ آگے بڑھ رہا تھا اور چیزوں کے خدوخال دھندلے پڑتے جارہے تھے
پکھلتے جا رہے تھے بلکہ پوری فضا کو ہی دیکھ کر یہ گمان گزرتا تھا کہ وہ پگھل رہی ہے۔ دور کی کسی مسجد سے اذان کی آواز اونگھتی رینگتی
یوں آ رہی تھی جیسے کوئی تھکا ہارا مسافر دو قدم چلتا ہے اور تھک کر بیٹھ جاتا ہے۔ اذان کی آواز کبھی کبھی ذرا تیز ہو جاتی اور پھر مدھم ہو جاتی
اور اتنی مدھم ہوتی کہ اسے ہوا کی لہریں سامعہ تک پہنچنے سے پہلے جذب کر لیتیں۔ مزمل اور اجمل نے بستر کاندھے پہ رکھنے ہاتھوں میں
صندوقچے سنبھالے خاموشی سے سبطین اور فیاض خان کو سلام کیا اور سر نیوڑھائے آہستہ سے باہر نکل گئے ۔ فیاض خان اور سبطین
تھوڑی دیر تک خاموش انہیں جاتے ہوئے دیکھتے رہے اور جب وہ نگاہوں سے اوجھل ہو گئے تو فیاض خاں نے کمبل میں منہ لپیٹ لیا
اور سبطین نے گھٹنوں میں سر دے دیا۔
شام کے سائے اور گہرے ہو گئے۔ گلشن لالٹین جلا کر لائی اور سٹول پر رکھتے ہوئے بولی۔ ”سپو میاں کھانا لے آؤں۔“
لے آؤ۔ اس نے گھٹنوں سے سر اٹھانے کی ضرورت نہیں سمجھی۔
گلشن بولی ” پر دے مزمل میاں اور اجمل میاں جنیں کدھر چلے گئے ۔“
سبطین گھٹنوں میں سر دیئے دیئے بولا وہ گئے ۔“
گئے؟ کال گئے؟ ، گلشن کے کان کھڑے ہوئے۔
وہ گئے ۔ کھانا لے آؤ ۔ سبطین کا سر بدستور گھٹنوں میں تھا۔
گلشن بھو چکی رہ گئی۔ اس نے پہلے بڑی حیرت سے سبطین کو دیکھا۔ پھر فیاض خاں کی چار پائی پہ نظر ڈالی اور پھر دبے پاؤں باہر
نکل گئی۔
گلشن جب کھانا لے کر آئی تو سبطین نے گھٹنوں سے سر اٹھایا اور فیاض خان کو آواز دی ۔ فیاض خاں کھانا کھا لو۔ فیاض خاں
خاموشی سے اٹھا کلی کی ہاتھ دھوئے اور کھانے پر ڈٹ گیا۔ وہ نوالے آج بھی بڑے بڑے لے رہا تھا۔ لیکن جس تیزی سے وہ نوالوں
پر نوالے کھایا کرتا تھا۔ وہ تیزی آج غائب تھی۔ وہ آہستہ سے ایک بڑا سا نوالہ توڑ تا شوربے میں ڈبوتا اور منہ میں رکھ لیتا۔ وہ اسے
چاہتا رہتا چاہتا رہتا اور جب نوالہ بالکل ختم ہو جاتا۔ پھر دوسرا نوالہ توڑتا۔ کھانے کے دوران میں کوئی گفتگو نہیں ہوئی۔ دونوں نے
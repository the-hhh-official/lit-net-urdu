109
۲۳ جنوری
پاکستان کنکشنز
رات مجھے بے تحاشا افسری کا خیال آیا اور اس کے ساتھ ساتھ طبیعت کچھ بہت افسردہ ہوگئی۔ افسری کا جب خیال آتا ہے تو بس
یوں معلوم ہوتا ہے کہ اندر سے کوئی چٹکی لے رہا ہے۔ نہ جانے یہ کیا کیفیت ہے۔ یہ محبت کی کیفیت تو یقینا نہیں ہے مگر میں اپنی ناکامی کا
احساس ضرور چھپا ہوا ہے۔ یہ بھی آخر مغالطہ ہی نکلا کہ میں عورت کو شکست دے سکتا ہوں۔ مجھے دنیا کی ہر کمزور طاقت نے شکست
دی۔ عورت بھی دنیا کی ایک کمزور طاقت ہے۔
افسری یوں جو کچھ بھی ہو مگر اس کے جسم کو دیکھ کر تو بس سبحان اللہ کہنے کو جی چاہتا ہے۔ اس جسم کے آگے میں نہ تو خود جھک سکا اور نہ
اسے اپنے آگے جھکا سکا۔ دراصل محبت سپردگی کا معاملہ ہے۔ وہ چیز نہ مجھ میں تھی نہ افسری میں تھی۔ یوں میں جانتا ہوں کہ اسے علق
سے کوئی لگاؤ نہیں ہے۔
افسری کے متعلق جب میں سوچتا ہوں تو دل کو کوئی مسلنے لگتا ہے اور کوئی چپکے چپکے افسردگی آمیز آواز میں کہتا ہے۔ ” زندگی ضائع
ہو گئی ۔ وقت بیت گیا۔ زندگی واقعی ضائع ہوگئی ۔ وقت بے شک بیت گیا۔
۲۶ جنوری
رفته رفته میری طبیعت ٹھکانے آرہی ہے۔ میری طبیعت میں جو رقت کا مادہ پیدا ہو چلا تھا۔ اس پر میں نے قابو پا لیا ہے۔ یوں اب
به بلا سبب بیٹھے بٹھائے میرا دل بھر کر نہیں آتا۔ اب دوسری کیفیت پیدا ہو رہی ہے۔ اب یوں محسوس ہوتا ہے کہ میرا دل پتھر کا ہوتا
جارہا ہے۔ آج کل میں نت نئی کیفیتوں سے گزر رہا ہوں ۔ یہ کیفیتیں میری سمجھ میں تو آتی نہیں ہیں ۔ اللہ جانے مجھے کیا ہوا جارہا ہے۔
۲۷ جنوری
۲۸ جنوری
اس کے گئے پر دل کی خرابی نہ پوچھئے
گویا کوئی نگر ہو کو کا لنا
ہوا
سینے پہ ایک مٹیالا بوجھ سا رکھا ہے۔ اس کے اثر سے دم بند ہوا جا رہا ہے اور یوں معلوم ہورہا ہے کہ دل کی نبض ڈوبتی جا رہی ہے۔
۲۹ جنوری
آج ۲۹ جنوری ہے۔ جب مجھے تاریخ یاد آ جاتی ہے تو اطمینان سا ہوتا ہے کہ ابھی وقت کا احساس مجھ میں باقی ہے مگر یہ احساس
آخر کب تک باقی رہے گا۔ ذہن کی عجب کیفیت ہے۔ ایک دھند سا اس میں بھرا ہوا ہے بلکہ مجھے تو ساری چیزیں ہی گرد میں آئی ہوئی
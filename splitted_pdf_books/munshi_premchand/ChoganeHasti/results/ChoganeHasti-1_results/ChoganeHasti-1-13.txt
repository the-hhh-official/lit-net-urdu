گاڑی تیز ہو گئی۔
2
سورد اس لاٹھی ٹیکتا ہوا آہستہ آہستہ گھر کی طرف چلا ۔ راستہ میں چلتے چلتے سوچنے لگا۔
یہ ہے بڑے آدمیوں کی خود غرضی ۔ پہلے کیسی شان دکھاتے تھے ۔ مجھے کتے سے بھی بدتر
سمجھا لیکن جو نہی ان کو معلوم ہوا کہ زمین میری ہے تو کیسی خوشامد آمیز گفتگو کرنے لگے۔
انہیں میں اپنی زمین دیئے دیتا ہوں ! پانچ روپے دکھاتے تھے۔ گویا میں نے روپے دیکھے
ہی نہیں ۔ پانچ کیا پانچ سو بھی دیں تو میں زمین نہ دوں گا۔ محلہ والوں کو کونسا منہ دکھاؤں گا۔
ان کے کارخانہ کے لیے بیچاری گائیں ماری ماری پھر میں ! عیسائیوں کو دیا دھرم کا ذرا بھی
خیال نہیں ہوتا ۔ بس سب کو عیسائی ہی بناتے پھرتے ہیں۔ کچھ نہ دینا تھا تو پہلے ہی جواب
دے دیتے ۔ میل بھر دوڑا کر کہہ دیا تھا چل ہٹ معلوم ہوتا ہے کہ ان سب میں لڑکی ہی کا
سو بھاؤ اچھا ہے۔ اسی میں دیا دھرم ہے۔ بڑھیا تو پوری کرک سا ہے۔ سیدھے منہ بات
نہیں کرتی ۔ اتنا گھمنڈا جیسے یہی وکٹوریہ ہیں ! رام رام تھک گیا ابھی تک دم پھول رہا
ہے۔ ایسا آج تک کبھی نہ ہوا تھا کہ اتنا دوڑ کر کسی نے کورا جواب دے دیا ہو۔ خیر جنگو ان کی
یہی اچھا ہو گی ۔ اے دل! اتنا غم نہ کر مانگنا تمہارا کام ہے اور دینا دوسروں کا۔ اپنا دھن ہے
کوئی نہیں دیتا تو تمہیں برا کیوں لگتا ہے؟ لوگوں سے کہہ دوں کہ صاحب زمین ما نکتے
ہیں ؟ نہیں سب گھبرا جائیں گے۔ میں نے جواب تو دے ہی دیا۔ اب دوسروں سے کہنا
فضول ہے۔
یہ سوچتا ہوا وہ اپنے دروازہ پر پہنچا۔ بہت ہی معمولی جھونپڑی تھی ۔ سامنے ایک نیم کا
درخت تھا۔ دروازہ پر کواڑوں کی جگہ بانس کی ٹہنیوں کی ایک مٹی لگی ہوئی تھی۔ سور داس نے
ٹی ہٹائی ۔ کمر سے پیسوں کی ایک چھوٹی پوٹلی نکالی ، جو آج دن بھر کی کمائی تھی۔ پھر جھونپڑی
کی چھت میں سے ٹول کر ایک تھیلی نکالی ، جو اس کی زندگی کا ماحصل تھی ۔ اس میں پیسوں کو
بہت آہستہ سے رکھا کہ کسی کے کانوں میں بھنک نہ پڑے ۔ ازاں بعد اس تھیلی کو چھت
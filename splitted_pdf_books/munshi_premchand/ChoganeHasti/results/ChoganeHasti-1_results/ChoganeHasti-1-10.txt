اثر نہ پڑے ۔ اسی اندھے کو اگر اس وقت پیسے نہ ملیں تو اپنے دل میں ہمیں ہزاروں
صلواتیں سنائے گا۔
جان سیوک : ہاں اسے کچھ مت دو ۔ دیکھو کیا کہتا ہے۔ اگر ذرا بھی بھنبھنایا تو میں ہنٹر
سے باتیں کروں گا۔ سارا بیراگ بھول جائے گا۔ مانگتا ہے بھیک ایک ایک دھیلے کے
لیے میلوں کتے کی طرح دوڑتا ہے۔ اس پر غرہ یہ ہے کہ میں پیرا گی ہوں ( کو چوان سے )
گاڑی بھیر و کلب ہوتے ہوئے بنگلے چلو۔
صوفیہ ماما! کچھ تو ضرور دے دو ! بے چارہ امیدیں باندھ کر اتنی دور دوڑا آیا ہے ۔
پر بھو سیوک اوہو! مجھے تو پیسے بھنانے کی یا دہی نہ رہی !
جان سیوک: ہرگز نہیں، کچھ مت دو، میں اسے بیراگ کا سبق دینا چاہتا ہوں ۔
گاڑی روانہ ہوئی سورداس مایوسی کا مجسمہ بنا ہوا اپنی اندھی آنکھوں سے گاڑی کی
طرف تا کتا رہا ۔ گویا اس کو اب بھی یقین نہ ہوتا تھا کہ کوئی انسان اتنا بے رحم ہو سکتا ہے۔ وہ
اسی نیم یقینی کی حالت میں گاڑی کے پیچھے پیچھے کئی قدم چلا بھی ۔ دفعنا ! صوفیا نے کہا :
سور داس ! افسوس کہ اس وقت میرے پاس پیسے نہیں ہیں ۔ پھر کبھی ادھر آؤں گی تو تم کو اس
قدر مایوس نہ ہونا پڑے گا۔
اندھوں میں فراست کا مادہ کافی ہوتا ہے ۔ سورداس موجودہ کیفیت کو بخوبی سمجھ گیا۔
دل کو تکلیف تو ہوئی مگر بے پروائی سے بولا ”میم صاحب! اس کی کیا فکر؟ بھگوان تمہاری
کلیان کریں ۔ تمہاری دیا چاہیے۔ میرے لیے یہی بہت ہے
صوفیہ نے ماں سے کہا ماما دیکھا آپ نے ؟ اس کی طبیعت ذرا مکدر نہیں ہوئی
پر بھوسیوک: ہاں رنجیدہ تو نہیں معلوم ہوتا
جان سیوک: اس کے دل سے پوچھو
مسر سیوک : گالیاں دے رہا ہو گا
گاڑی ابھی آہستہ آہستہ چل رہی تھی کہ طاہر علی نے اپکا را " حضور یہ زمین پنڈا کی نہیں
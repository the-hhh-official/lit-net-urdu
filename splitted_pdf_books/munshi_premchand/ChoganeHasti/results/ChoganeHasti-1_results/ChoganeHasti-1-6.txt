۔ لائیے ! دیکھوں ۔
یہ کہتے ہوئے مسٹر جان سیوک گودام کے برآمدے میں ایک ٹوٹے ہوئے مونڈھے
پر بیٹھ گئے ۔ مسز سیوک ایک کرسی پر متمکن ہوئیں ۔ طاہر علی نے بہی لاکر سامنے رکھ دی۔
صاحب اس کا معائنہ کرنے لگے ۔ دو چار ورق الٹ پلٹ کر دیکھنے کے بعد ذرا بگڑ کر
بولے ابھی آپ کو حساب کتاب رکھنے کا سلیقہ نہیں ہے ۔ اس پر آپ فرماتے ہیں کہ ترقی
کر دیجیے۔ حساب با اکل آئینہ ہونا چاہیے۔ یہاں تو کچھ پتہ نہیں چلتا کہ آپ نے کتنا مال
خریدا اور کتنا روانہ کیا ۔ خریدار کوئی کھال ایک آنہ دستوری ملتی ہے۔ وہ کہیں درج نہیں
ہے۔“
طاہر علی : کیا اسے بھی درج کروں؟
جان سیوک: کیوں نہیں؟ کیا وہ بھی میری ہی آمدنی نہیں ہے؟
طاہر علی : میں نے سمجھا تھا وہ مجھ خادم کا حق ہے ۔
جان سیوک: ہرگز نہیں ! میں آپ پر غبن کا مقدمہ دائر کر سکتا ہوں ( تیور بدل کر )
ملازموں کا حق ہے ! خوب ! آپ کا حق ہے تنخواہ اس کے سوال آپ کا کوئی حق نہیں ہے۔
طاہر علی حضور! اب آئندہ ایسی غلطی نہ ہوگی ۔
جان سیوک: اب تک اس مد میں آپ نے جو رقم وصول کی ہے، وہ آمدنی میں
دکھائیے۔ حساب کتاب کے معاملہ میں میں ذرا بھی رعایت نہیں کرتا ۔
طاہر علی حضورا بہت قلیل رقم ہوگی ۔
جان سیوک کچھ مضا گفتہ نہیں ۔ ایک ہی پائی ہی ۔ یہ سب آپ کو بھر نے پڑے گی۔
ابھی وہ رقم قلیل ہے۔ کچھ دنوں میں اس کی تعداد سینکڑوں تک پہنچ جائے گی۔ اس رقم سے
میں یہاں ایک سنڈے اسکول کھول سکتا ہوں ۔ سمجھ گئے ۔ میم صاحب کی یہ بڑی زبر دست
خواہش ہے اچھا چلیے وہ زمین کہاں ہے جس کا آپ نے ذکر کیا تھا؟
گودام کے عقب میں ایک وسیع میدان تھا۔ یہاں قرب و جوار کے مواشی چر نے جایا
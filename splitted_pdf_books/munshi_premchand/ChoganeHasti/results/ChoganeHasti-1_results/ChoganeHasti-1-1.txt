1
چوگان بستی
شہر امیروں کے رہنے اور خرید و فروخت کرنے کی جگہ ہے اور دامن شہر ان کے سیرو
تفریح کا مقام - وسط شہر میں ان کے لڑکوں کے مدرسے اور ان کی مقدمہ بازیوں کے وہ
اکھاڑے ہوتے ہیں، جہاں انصاف کے بہانے غریبوں کا گلا گھونٹا جاتا ہے۔ شہر کے آس
پاس غریبوں کی بستیاں ہوتی ہیں ۔ بنارس میں پانڈے پور اسی قسم کی آبادی ہے۔ وہاں نہ
شہر کے لیمپوں کی شعاعیں پہنچتی ہیں نہ شہری چھڑکاؤ کی چھینٹیں اور نہ آب رسانی کے نلوں
کی روانیاں لب سڑک چند چھوٹے چھوٹے بنیوں اور حلوائیوں کی دکانیں ہیں جن کے
عقب میں کئی یکہ بان ، گاڑی والے، گویے اور مز دور رہتے ہیں ۔ دو چار گھر بگڑے
ہوئے سفید پوشوں کے بھی ہیں جن کی خستہ حالی نے انہیں شہر سے خارج کر دیا ہے۔ یہیں
ایک غریب اندھا چمار بھی رہتا ہے، جسے لوگ سور داس کہتے ہیں۔ ہندوستان میں
اندھے آدمیوں کے لیے نہ نام کی ضرورت ہوتی ہے نہ کام کی سور داس ان کا بنا بنایا نام
ہے اور بھیک مانگنا ان کا بنا بنایا کام ۔ ان کے اوصاف و عادات بھی مشہور زمانہ ہیں۔
گانے بجانے سے ایک خاص دلچسپی ، دل میں ایک خاص محبت ، روحانیت اور بھکتی سے
ایک خاص رغبت ان کی فطرتی اطوار ہیں ۔ نگاہ ظاہر بند اور نگاہ باطن کھلی ہوئی۔
سورد اس ایک نہایت نحیف و ناتواں اور سادہ مزاج شخص تھا، جسے شاید قدرت نے
بھیک مانگنے ہی کے لیے بنایا تھا ۔ وہ ہر روز انھی ٹیکتا ہوا پکی سڑک پر آبیٹھتا اور راہ گیروں
کی جان کی خیر مناتا داتا بھگوان تمہارا کلیان کریں یہی اس کی صدا تھی اور اسی کو وہ بار
بار دہراتا تھا۔ شاید وہ اسے مسافروں کے تالیف قلوب منتر سمجھتا تھا پا پیادہ مسافروں کو وی
اپنی جگہ پر بیٹھے بیٹھے دعائیں دیتا تھا۔ لیکن جب کوئی یکہ گزرتا تو وہ اس کے پیچھے دوڑ نے
لگتا اور بگھیوں کے ساتھ تو گویا اس کے پیروں میں پر لگ جاتے تھے، لیکن موٹروں کو وہ
اپنے نیک ارادوں کے پرے سمجھتا تھا۔ تجربہ نے اس کو بتلا دیا تھا کہ ہوا گاڑیاں کسی کی
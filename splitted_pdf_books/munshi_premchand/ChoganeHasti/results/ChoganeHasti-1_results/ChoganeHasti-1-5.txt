وہاں شاید پیسے مل جائیں ۔
مگر سور داس کو اتنا صبر کہاں؟ جانتا تھا گودام پر کوئی میرے لیے کھڑا نہ رہے گا۔ کہیں
گاڑی آگے بڑھ گئی تو اتنی محنت بیکار ہو جائے گی۔ اس نے گاڑی کا پیچھا نہ چھوڑا اور
پورے ایک میل تک دوڑتا چلا گیا ۔ یہاں تک کہ گودام آگیا اور فٹن رکی۔ سب لوگ اتر
پڑے ۔ سور داس بھی ایک طرف کھڑا ہو گیا جیسے درختوں کے بیچ میں ٹھٹھ ہانپتے ہانپتے بیدم
ہو رہا تھا۔
مسٹر جان سیوک نے یہاں چمڑے کی آڑھت کھول رکھی تھی ۔ طاہر علی نامی ایک شخص
ان کا ایجنٹ تھا ۔ وہ برآمدہ میں بیٹھا ہوا تھا ۔ صاحب کو دیکھتے ہی اس نے اٹھ کر سلام کیا۔
جان سیوک نے پوچھا کیسے خاں صاحب ! چڑے کی آمدنی کیسی ہے؟
طاہر علی جضور! ابھی جیسی ہونی چاہیے ویسی تو نہیں ہے مگر امید ہے کہ آئندہ اچھی ہو ۔
جان سیوک: کچھ دوڑ دھوپ کیجیے۔ ایک ہی جگہ بیٹھے رہنے سے کام نہ چلے گا۔ قرب و
جوار کے دیہاتوں میں چکر لگایا کیجیے ۔ میرا ارادہ ہے کہ میونسپلٹی کے چیئر مین صاحب سے
مل کر یہاں ایک شراب اور تاڑی کی دکان کھلوا دوں ۔ اس وقت آس پاس کے چمار
یہاں روز آئیں گے اور آپ کو ان سے رابطہ ضبط پیدا کرنے کا موقع ملے گا۔ آج کل ان
چالوں کے بغیر کسی کا روبار کو فروغ نہیں ہو سکتا۔ مجھی کو دیکھئے۔ ایسا شاید ہی کوئی دن جاتا
ہو گا کہ میں شہر کے دو چار بڑے آدمیوں سے ملاقات نہ کرتا ہوں ۔ دس ہزار کی بھی ایک
پالیسی مل گئی تو ہفتوں کی دو ادوش کی محنت ٹھکانے لگ گئی۔
ظاہر علی: حضور! مجھے خود فکر ہے۔ سوچتا ہوں کہ کاروبار میں مالک کو چار پیسے کا نفع نہ ہو
گا تو وہ اس کام کو کرے گا کیوں؟ مگر حضور نے میری جو تنخواہ مقرر کی ہے، اس میں گزارنہیں
ہوتا ۔ گھر کے لیے تو میں روپے کا اناج بھی کافی نہیں ہوتا اور سب ضروریات اس کے
علاوہ ۔ ابھی کہنے کی ہمت نہیں پڑتی مگر حضور سے نہ کہوں تو کس سے کہوں؟
جان سیوک: کچھ دن کام کیجیے۔ ترقی ہو گی نا ۔ کہاں ہے آپ کا حساب کتاب؟
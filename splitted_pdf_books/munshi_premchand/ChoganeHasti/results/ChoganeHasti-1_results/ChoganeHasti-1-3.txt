گنیش : اجی نہیں ، وہ تمہاری سیوا بھی کرے گی اور تمہیں بھو جن بھی دے گی۔ بچن سام
کے یہاں تاہن جھاڑے گی تو چار آنے روز پائے گی۔
سور داس: تب تو اور بھی درگت ہو گی۔ گھر والی کی کمائی کھا کر کسی کو منہ دکھانے کے
لائق نہ رہوں گا۔
دفعتا ایک فٹن آتی ہوئی سنائی دی۔ سورہ اس لاٹھی ٹھیک کر اٹھ کھڑا ہوا۔ یہی اس کی
مائی کا وقت تھا۔ اسی وقت شہر کے ریکس اور مہاجن ہوا خوری کو آتے تھے۔ فٹن جوں ہی
سامنے آئی ہو ر د اس اس کے پیچھے داتا بھگوان تمہارا کلیان کرے کہتا ہوا دوڑا۔
فٹن میں جائے صدر پر مسٹر جان سیوک اور ان کی اہلیہ مسز جان سیوک بیٹھی ہوئی
تھیں۔ مقابل میں ان کا جوان لڑکا پر بھوسیوک اور اس کی چھوٹی بہن مس صوفیہ سیوک
تھی ۔ جان سیوک دو ہرے بدن کے گورے چٹے آدمی تھے۔ بڑھاپے میں بھی چہرہ سرخ
تھا۔ سر اور ڈاڑھی کے بال کھڑی ہو گئے تھے ۔ وضع انگریزی تھی جو ان پر خوب موزوں
تھی ۔ چہرہ پر غرور اور خود داری کا رنگ جھلکتا تھا۔ مسٹر سیوک کو وقت کے ہاتھوں نے زیادہ
ستایا تھا۔ چہرہ پر جھریاں پڑ گئی تھیں اور اس سے ان کی تنگ دلی کا اظہار ہوتا تھا ، جس کو
سنہری عینک بھی نہ چھپا سکتی تھی ۔ پر بھو سیوک کی مسیں بھیک رہی تھیں۔ چھریرا اورا کہرا
بدن، زرد رو آنکھوں پر عینک اور چہرہ پر متانت اور غور و خوض کا گہرا رنگ نظر آتا تھا۔
آنکھوں سے ایک نور ترحم نمودار تھا۔ معلوم ہوتا تھا کہ وہ حسن قدرت سے لطف اٹھا رہا
ہے۔ میں صوفیہ بڑی بڑی آنکھوں والی ، شرمیلی نازنین تھی ۔ نازک اندام اس قدر گویا
عناصر کے بجائے پھولوں سے وجود پذیر ہوئی تھی۔ چہرہ ایسا موزوں گو یا شرم و انکسار کا
مجسمہ تھا۔ و ہرا پارہ تھی ۔ مادیت کا کہیں پتہ نہ تھا۔
سورد اس فٹن کے پیچھے دوڑتا چلا آتا تھا۔ اتنی دور تک اور تیزی سے کوئی مشاق کھلاڑی
بھی نہ دوڑ سکتا تھا۔ مسز سیوک نے ناک سکوڑ کر کہا ” اس کم بخت کی شیخ نے تو کانوں کے
پردے پھاڑ ڈالے ۔ کیا یہ دوڑتا ہی چلا جائے گا گا؟ ؟“
میں چھپا کر پڑوس کے گھر سے آگ مانگ لایا ۔ پیروں کے نیچے سے کچھ سوکھی ٹہنیاں جمع
کر رکھی تھیں۔ انہیں سے چولہا جلایا۔ جھونپڑی میں دھندلی سی روشنی ہوئی ۔ بے سرو سامانی
کا نظارہ کرنا دل شکن تھا! نہ کھاٹ نہ بستر نہ برتن نہ بھانڈے ایک گوشہ میں ایک مٹی کا گھڑا
تھا جس کی عمر کا کچھ اندازہ اس پر جمی ہوئی کائی سے ہو سکتا تھا۔ چولہے کے پاس ایک
باندی تھی۔ پرانا اور سوراخوں سے چھلنی بنا ہوا ایک لوہے کا توا۔ ایک چھوٹی کٹھوت اور
ایک لوٹا ۔ بس یہی اس گھر کی ساری دولت تھی۔ انسانی خواہشات کا کتنا مکمل خلاصہ!
سورد اس نے آج جتنا اناج پایا تھا ، وہ سب جوں کا توں ہانڈی میں ڈال دیا۔ کچھ جو تھے
کچھ گیہوں ، کچھ مٹر ، کچھ چنے تھوڑی سی جوار اور مٹھی بھر چاول او پر سے قدرے نمک ڈال
دیا ۔ کس کی زبان نے ایسی غذائے لطیف و نفیس کا مزہ چکھا ہو گا ؟ اس میں قناعت کی
شیرینی تھی ، جس سے شیریں تر دنیا میں کوئی چیز نہیں۔ ہانڈی کو چولہے پر چڑھا کر وہ گھر
سے نکلا ۔ دروازے پر ٹی لگائی اور سڑک پر جا کر ایک پیسے کی دکان سے تھوڑا سا آٹا اور ایک
پیسہ کا گڑ لایا ۔ آئے کو کٹھوت میں گوندھا اور پھر نصف گھنٹہ تک چولہے کے سامنے کھچڑی کا
دلکش ترا انا سنتا رہا۔ اس دھندلی سی روشنی میں اس کا لاغر جسم اور اس کے بوسیدہ کپڑے
انسانوں کی اس محبت کا مضحکہ اڑا رہے تھے ، جو ان کو زندگی کے ساتھ کرتا ہوا کرتی ہے۔
ہانڈی میں کئی دفعہ ابال آیا اور کئی دفعہ آگ بھی ۔ بال بال چولہا پھونکتے پھونکتے
سورد اس کی آنکھوں سے پانی بہنے لگتا تھا۔ آنکھیں چاہے دیکھ نہ سکیں ، پر رو سکتی ہیں ۔ آخر
وہ لذیذ مرکب تیار ہوا ۔ اس نے اس کو اتار کر نیچے رکھا۔ چولہے پر تو اچڑ ھایا اور ہاتھوں
سے روٹیاں بنا بنا کر سینکنے لگا۔ کتنا صحیح اندازہ تھا ! روٹیاں سب یکساں تھیں ۔ نہ چھوٹی نہ
بڑی، نہ سیوڑی نہ جلی ہوئی توے اسے تا را تا ر کر روٹیوں کو چولہے میں پکاتا تھا اور زمین
پر رکھتا جاتا تھا۔ جب روٹیاں بن گئیں تو اس نے دروازہ پر کھڑے ہو کر زور سے پکارا
مٹھو مٹھو! آؤ بیٹا کھانا تیار ہے مگر جب مٹھو نہ آیا تو اس نے پھر دروازہ پر بھی لگائی اور
نا یک رام کے برآمدہ میں جا کر مٹھو کو پکارنے لگا۔ مٹھو وہیں سو رہا تھا۔ آواز سن کر
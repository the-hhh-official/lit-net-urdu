مُسٹر جان سیوک بولے "اس ملک کے سر سے یہ بلانہ جانے کب جائے گی ؟ جس
ملک میں بھیک مانگنا بے شرمی میں داخل نہ ہو۔ یہاں تک کہ اونچی سے اونچی ذاتیں بھی
اسے کسب معاش کا ذریعہ بنائیں ۔ جہاں مہاتماؤں کے گذر بسر کا بھی صرف یہی ایک
سہارا ہو ، اس ملک کی نجات کے لیے ابھی صدیوں کی مدت درکار ہے"
پر بھو سیوک : یہاں یہ رواج زمانہ قدیم سے چلا آتا ہے۔ زمانہ سلف میں راجاؤں کے
لڑکے بھی درس گاہوں میں پڑھتے وقت بھیک مانگ کر اپنی نیز اپنے استادوں کی پرورش
کرتے تھے ۔ علماء وفقرا کے لیے بھی یہ کوئی بے عزتی کی بات نہ تھی۔ مگر وہ لوگ مکروہات
دنیا سے الگ ہو کر تلاش حق میں مصروف رہتے تھے۔ اس رواج کو اب بیجا طریقہ پر برتا جا
رہا ہے۔ میں نے یہاں تک سنا ہے کہ کتنے ہی برہمن جو زمیندار ہیں، گھر سے خالی ہاتھ
مقدمہ بازی کرنے چلتے ہیں۔ دن بھر کبھی لڑکی کے بیاہ کے حیلہ سے، کبھی کسی عزیز کی
موت کے بہانے سے بھیک مانگتے ہیں۔ شام کو اناج بیچ کر پیسے کھرے کر لیتے ہیں ۔
پیسے جلد روپے بن جاتے ہیں اور بالآخر وہ وکیلوں اور کچہری کے عمالوں کی جیبوں میں
چلے جاتے ہیں ۔

مسر سیوک: سائیں ! اس اندھے سے کہہ دے ۔ بھاگ جائے۔ پیسے نہیں ہیں۔
مس صوفیہ نہیں ماما ! پیسے ہوں تو دے دیجیے، بیچارہ نصف میل سے دوڑا چلا آ رہا
ہے۔ مایوس ہو جائے گا۔ اس کی آتما کو کتنا دکھ ہو گا۔
مسٹر سیوک تو یہاں اس سے کس نے دوڑنے کے لیے کہا تھا ؟ اس کے پیروں میں
درد ہوتا ہو گا !

صوفیہ نہیں ، اچھی ماما ! کچھ دے دیجیے، بیچارہ کتنا ہانپ رہا ہے۔
پربھوسیوک نے جیب سے کیس نکالا، مگر تا نے یا نکل کا کوئی ٹکڑا نہ نکالا اور چاندی کا
کوئی سکہ دینے میں ماں کی ناراضگی کا اندیشہ تھا۔ بہن سے بولے ”صوفی ! افسوس ہے پیسے
نہیں نکلے۔ سائیں ! اندھے سے کہہ دو۔ آہستہ آہستہ آگے والے گودام تک چلا جائے،
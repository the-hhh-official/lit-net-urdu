مسر سیوک : ( انگریزی میں تمہیں اس جگہ پر کوئی تجربہ کار آدمی رکھنا چاہیے تھا۔
جان سیوک: (انگریزی میں نہیں میں تجربہ کار آدمی سے ڈرتا ہوں ۔ وہ اپنے تجربہ
سے اپنا فائدہ سوچتا ہے۔ تمہیں فائدہ نہیں پہنچاتا ۔ میں تجربہ کاروں سے کوسوں دور رہتا
ہوں۔
اس طرح باتیں کرتے ہوئے چاروں آدمی فٹن کے پاس آئے ۔ یہاں صوفیہ کھڑی
ہوئی سورداس سے باتیں کر رہی تھی۔ پر بھوسیوک کو دیکھتے ہی انگریزی میں بولی پر بھوا یہ
اندھا تو کوئی گیانی آدمی معلوم ہوتا ہے۔ پورا فلاسفر ہے ۔“
مسر سیوک تو جہاں جاتی ہے وہیں تجھے کوئی نہ کوئی گیانی آدمی مل جاتا ہے ۔ کیوں
بے اندھے تو بھیک کیوں مانگتا ہے؟ کوئی کام کیوں نہیں کرتا ؟
صوفیہ: (انگریزی میں ) ماما ! یہ اندھا بالکل گنوار نہیں ہے ۔
سورد اس کو صوفیہ سے عزت پانے کے بعد یہ توہین آمیز الفاظ بہت برے معلوم
ہوئے ۔ اپنی عزت کرنے والوں کے سامنے اپنی ہتک کئی گنا نا قابل برداشت ہو جاتی
ہے ۔ وہ سر اٹھا کر بولا : ” بھگوان نے جنم دیا ہے۔ بھگوان کی چاکری کرتا ہوں ۔ کسی
دوسرے کی تابعداری اب نہیں ہو سکتی ۔“
مسر سیوک: تیرے بھگوان نے تجھے اندھا کیوں بنا دیا ؟ اس لیے کہ تو بھیک مانگتا
پھرے؟ تیر ابھگوان بڑا بے انصاف ہے
صوفیہ : ( انگریزی میں ) ما ما ! آپ اس کی اتنی بے عزتی کر رہی ہیں کہ مجھے شرم آتی
ہے۔
سور داس بھگوان بے انصاف نہیں میرے پہلے جنم کی مائی ہی ایسی تھی ۔ جیسے کرم کیسے
ہیں ویسا پھل بھوگ رہا ہوں۔ یہ سب بھگوان کی لیلا ہے ۔ وہ بڑا کھلاڑی ہے۔ گھروندے
بنا تا بگاڑ تا رہتا ہے۔ اس کو کسی سے عداوت نہیں ہے ۔ وہ کیوں بے انصافی کرنے لگا؟
صوفیہ میں اگر اندھی ہوتی تو خدا کو کبھی معاف نہ کرتی
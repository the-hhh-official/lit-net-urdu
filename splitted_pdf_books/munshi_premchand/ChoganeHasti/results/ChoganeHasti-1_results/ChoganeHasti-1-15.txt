چونک 12,13 سال کا خوب صورت اور خند رو لڑکا تھا۔ بھرا ہوا جسم سڈول ہاتھ پاؤں ، یہ
سورد اس کا بھتیجا تھا۔ اس کے ماں باپ دونوں طاعون میں مر چکے تھے ۔ تین سال سے
اس کی پرورش و پرداخت کا با رسور داس ہی پر تھا۔ وہ اس کو جان سے زیادہ عزیز رکھتا تھا۔
وہ خود چاہے فاقہ کرے مگر مٹھو کو ہر روز تین مرتبہ ضرور کھلاتا تھا۔ خود مٹر چبا کر رہ جاتا مگر
اس کو شکر اور روٹی کبھی گھی اور نمک کے ساتھ روٹیاں کھلاتا تھا۔ اگر کوئی بھیک میں مٹھائی یا
گڑ دے دیتا تو اس کو بڑی احتیاط سے اپنے انگو چھے کے گوشہ میں باندھ لیتا اور مٹھو کو دیتا
سب سے کہتا یہ کمائی بڑھاپے کے لیے کر رہا ہوں ابھی تو ہاتھ پیر چلتے ہیں۔ مانگ کھاتا
ہوں جب اٹھ بیٹھ نہ سکوں گا تو لوٹا بھر پانی کون دے گا؟ مٹھو کو سوتا پا کر گود میں اٹھالیا اور
جھونپڑی کے دروازہ پر اتارا۔ پھر دروازہ کھولا اس کا منہ دھلوایا اور سامنے گڑ اور روٹیاں
رکھ دیں ۔ مٹھو نے روٹیاں دیکھیں تو مچل کر بولا میں روٹی اور گڑ نہ کھاؤں گا یہ کہہ کر اٹھ کھڑا
ہوا۔
سورداس: بیٹا ! بہت اچھا گڑ ہے، کھاؤ تو دیکھو کیسی نرم نرم روٹیاں ہیں گیہوں کی ہیں
مٹھو : میں نہ کھاؤں گا
سورداس : تو کیا کھاؤ گے بیٹا ؟ اتنی رات گئے اور کیا ملے گا ؟
مٹھو : میں تو دودھ روٹی کھاؤں گا
سورداس : بیٹا ! اس وقت کھالو میں سویرے دودھ لا دوں گا
مٹھورو نے لگا سو ر د اس اسے بہلا کر تھک گیا تو اپنے نصیبوں کو روتا ہوا اٹھا لکڑی اٹھائی
اور ٹٹولتا ہوا بجرنگی اہیر کے گھر آیا جو اس کی جھونپڑی کے پاس ہی تھا بجرنگی کھاٹ پر بیٹھا
ناریل پی رہا تھا۔ اس کی بیوی جمنی کھانا پکاتی تھی۔ صحن میں تین بھینسیں اور چار پانچ گائیں
چری پر بندھی ہوئیں چارا کھارہی تھیں ۔ بجرنگی نے کہا کہو سور داس! کیسے چلے؟ آج بکھی
پر کون لوگ بیٹھے ہوئے تم سے باتیں کر رہے تھے ؟“
سورداس : وہی گودام کے صاحب تھے۔
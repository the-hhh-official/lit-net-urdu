کر رہے تھے کہ کسی طرح دو پہر یہیں کٹ جائے۔ پنکھوں کے نیچے خس کی نمیوں
سے چھن کر آنے والی ٹھنڈی ہوا نے ان کے درد کو بہت کم کر دیا تھا لیکن پر بھوسیوک
کی ضد نے ان کو لطف اندوزی سے محروم ہی رکھا۔
(11)
بھیرو پاس اپنی ماں کا سپوت بیٹھا تھا۔ حتی الامکان اسے آرام سے رکھنے کی
کوشش کرتا رہتا تھا۔ اس خیال سے کہ کہیں بہوا اپنی ساس کو بھوکا نہ رکھے وہ اسکی تھالی
اپنے سامنے پر سالیا کرتا اور اس کو اپنے ساتھ ہی بٹھا کر کھانا کھلاتا تھا۔ بڑھیا تمباکو
پیتی تھی۔ اس کے واسطے ایک پیتل سے منڈھا ہوا خوب صورت ناریل لایا تھا۔
آپ چاہے زمین پر سوئے ، پر اس کو کھاٹ پر سلاتا تھا۔ کہتا کہ اس نے نہ جا ۔ نے نہ جانے کتنی
تکلیف برداشت کر کے مجھے پالا پوسا ہے۔ میں اس سے جیتے جی کبھی ارن نہیں ہو
سکتا۔ اگر ماں کا سر بھی کبھی درد کرتا تو بے چین ہو جاتا ۔ اچھے سیانے بلا لاتا ۔ بڑھیا کو
کپڑے گہنے کا بھی شوق تھا۔ شوہر کے راج میں جو آرام نہ ملا تھا، اسے بیٹے کے راج
میں حاصل کرنا چاہتی تھی ۔ بھیرو نے اس کے لیے ہاتھوں کے کڑے اور گلے کی ہنسلی
اور ایسی ہی کئی چیزیں بنوا دی تھیں۔ پہنے کے لیے موٹے کپڑے کے بجائے کوئی
رنگین چھینٹ لایا کرتا تھا۔ اپنی بیوی کو تاکید کرتا رہتا کہ ماں کو کوئی تکلیف نہ ہونے
پائے ۔ اس طرح بڑھیا کے مزاج میں کچھ رعونت آگئی تھی ۔ ذرا سی کوئی بات طبیعت
کے خلاف ہوتی تو روٹھ جاتی اور بہو کو آڑے ہاتھوں لیتی ۔ بہو کا نام سو بھاگی تھا۔
بڑھیا نے اس کا نام ابھاگی رکھ چھوڑا تھا۔ بہو نے ذرا چلم بھرنے میں دیر کی ۔
چارپائی بچھانا بھول گئی یا منہ سے نکلتے ہی ان کے پیر دبا نے یاسر کی جوئیں نکالنے نہ آ
پہنچی تو بڑھیا اس کے سر ہو جاتی۔ اس کے باپ اور بھائیوں کے منہ کو کالا بناتی۔
سبھوں کی داڑھیاں جلاتی اور اسے گالیوں سے صبر نہ ہوتا بلکہ جوں ہی بھیر و دکان
سے آتا تو ایک ایک کی سوسولگاتی۔ بھیرو سنتے ہی آگ ہو جاتا کبھی جلی کئی باتوں
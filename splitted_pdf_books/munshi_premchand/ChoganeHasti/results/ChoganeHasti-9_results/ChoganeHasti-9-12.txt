گاڑیاں بان اور پینے بھی آ بیٹھے تھے۔ ذرا دیر میں بھجن کی باتیں اٹھنے لگیں ۔ سورداس
اپنے تفکرات بھول گیا ۔ مست ہو کر گانے لگا۔ کبھی وجد میں آ کرنا چتا، اچھلنے کودنے
لگتا ، کبھی روتا اور کبھی ہنستا محفل برخاست ہوئی تو سب لوگ خوش تھے ۔ دل صاف
تھے، کدورت مٹ گئی تھی۔ گویا کسی دلکش فضا کی سیر کر کے آئے ہوں۔ سورداس تو
مندر کے چبوترے ہی پر لیٹا ۔ باقی لوگ اپنے اپنے گھر گئے ۔ مگر تھوڑی ہی دیر بعد
سورد اس کو انہیں تفکرات نے پھر آگھیرا۔ میں کیا جانتا تھا کہ بھیرو کے دل میں میری
طرف سے اتنا میل ہے نہیں تو سو بھاگی کو اپنے جھونپڑے میں آنے ہی کیوں دیتا۔
جو سنے گاوہی مجھ پر تھوکے گا۔ لوگوں کو ایسی باتوں پر کتنی جلدی یقین ہو جاتا ہے۔ محلہ
میں کوئی اپنے دروازہ پر کھڑا نہ ہونے دے گا۔ اونہہ! بھگوان تو سب کے من کی بات
جانتے ہیں ۔ آدمی کا دھرم ہے کہ جب کسی کو دکھ میں دیکھے تو اسے تسلی دے۔ اگر اپنا
دھرم پالنے میں بھی کلنک لگتا ہے تو بھلے ہی لگے ۔ اس کے لیے کہاں تک روؤں کبھی
نہ کبھی تو لوگوں کو میرے دل کا حال معلوم ہو ہی جائے گا۔
مگر جگد ھر اور بھیرو دونوں کے دل میں حسد کی آگ بھڑک رہی تھی ۔ جگد ھر کہتا
تھا۔ میں نے تو سمجھا تھا کہ پانچ روپے سچ ہی مل جائیں گے نہیں تو کیا کتے نے کاٹا
تھا اس سے بھڑ نے جاتا ۔ آدمی کا ہے کو ہے لوہا ہے ۔“
بھیرو : میں اس کی طاقت آزما چکا ہوں ۔ ٹھا کر دین سچ کہتا ہے اسے کسی دیوتا کا
اشت ہے۔
جگدھر : اشت دشت کچھ نہیں ۔ یہ سب بے فکری ہے۔ ہم تم گر ہست کے جنجال
میں پھنسے ہوئے ہیں۔ نمک، تیل، لکڑی کی فکر سر پر سوار رہتی ہے۔ گھاٹے نفع کے
پھیر میں پڑے رہتے ہیں۔ اس کو کون سی فکر ہے؟ مزہ سے جو کچھ مل جاتا ہے کھاتا
ہے اور میٹھی نیند سوتا ہے۔ ہم کو تم کو روٹی دال بھی دونوں بکھت (وقت ) نصیب نہیں
ہوتی ۔ اسے کیا کمی ہے۔ کسی نے چاول دیئے ۔ کہیں سے مٹھائی پا گیا۔ کبھی دودھ
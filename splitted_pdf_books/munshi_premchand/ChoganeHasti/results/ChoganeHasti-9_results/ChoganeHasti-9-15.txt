نے پوچھا۔ یہ آگ کیسے لگی ۔ سور داس؟ چولہے میں آگ تو نہیں چھوڑ دی تھی ؟“
سور داس : جھونپڑے میں جانے کا کوئی راستہ نہیں ہے؟
بجرنگی : اب تو اندر باہر سب ایک ہو گیا۔ دیواریں جل رہی ہیں۔
سور داس : کسی طرح بھی نہیں جا سکتا ؟
بجرنگی : کیسے جاؤ گے ؟ دیکھتے نہیں ہو یہاں تک لیٹیں آ رہی ہیں؟
جگدھر : سورداس! کیا آج چولہا ٹھنڈا کیا تھا ؟
نا یک رام : چولہا ٹھنڈا کیا ہوتا تو دشمنوں کا کیجا کیسے ٹھنڈا ہوتا ؟
جلدھر: پنڈا جی امیر الڑ کا کام نہ آئے اگر مجھے کچھ بھی معلوم ہو۔ تم مجھ پر نا حق شبہ
کرتے ہو۔
نا یک رام: میں جانتا ہوں جس نے آگ لگائی ہے۔ بگاڑ نہ دوں تو کہنا۔
ٹھا کر دین : تم کیا بگاڑو گے؟ بھگوان آپ ہی بگاڑ دیں گے ۔ اسی طرح جب
میرے گھر میں چوری ہوئی تھی تو سب سواہا ہو گیا تھا۔
جگد ھر : جس کے من میں اتنی کھوٹ ہو بھگوان اس کا ستیا ناس کر دیں ۔
سور داس : اب تو لیٹ نہیں آتی ؟
بجرنگی : ہاں پھوس جل گیا ہے، اب دھرن جل رہی ہے۔
سورداس : اب تو اندر جا سکتا ہوں؟
تا یک رام : اندر تو جاسکتے ہو، پر باہر نہیں نکل سکتے ۔ اب چلو آرام سے سور ہو۔ جو
ہونا تھا ہو گیا ، پچھتانے سے کیا ہو گا۔
سورداس : ہاں سو رہوں گا ، جلدی کیا ہے ۔
تھوڑی دیر میں بچی کھچی آگ بھی بجھ گئی ۔ خیریت یہ ہوئی کہ اور کسی کے گھر میں
آگ نہیں لگی ۔ سب لوگ اس سانحہ پر رائے زنی کرتے ہوئے رخصت ہو گئے۔
سناٹا چھا گیا ، لیکن سورداس اب بھی وہیں بیٹھا ہوا تھا۔ اسے جھونپڑے کے جل
جکدھر : میری تو صلاح ہے کہ روپے اس کو لوٹا دو ۔ بڑی مسکت ( مشقت ) کی
کمائی ہے ۔ ہضم نہ ہوگی ۔
جگد ھر دل کا کھوٹا نہیں تھا، پر اس وقت اس نے یہ صلاح نیک نیتی سے نہیں حسد
سے دی تھی۔ اسے یہ گوارا نہ تھا کہ بھیرو کے ہاتھ اتنے روپے لگ جائیں ۔ بھیرو
نصف روپے اسے دے دیتا تو شاید اس کو تسکین ہو جاتی۔ مگر بھیرہ سے یہ امید نہ کی
جا سکتی تھی ۔ بے پروائی سے بولا ۔ مجھے اچھی طرح بجم ( ہضم ) ہو جائے گی ۔ ہاتھ
میں آئے ہوئے روپے کو لوٹا نہیں سکتا۔ اس نے بھیک ہی مانگ کر تو جمع کیا ہے۔
گیہوں تو نہیں تولاتھا ؟
جگدھر: پولیس سب کھا جائے گی۔
بھیرو سورداس پولیس میں نہ جائے گا۔ رو دھو کر چپ ہور ہے گا ۔
جگ ھر: گریب ( غریب ) کی ہائے بڑی جان لیوا ہوتی ہے ۔
بھیرو : وہ گریب ہے! اندھا ہونے ہی سے گریب ہو گیا ؟ جو آدمی دوسروں کی
عورتوں پر ڈورے ڈالے ، جس کے پاس سینکڑوں روپے جمع ہوں جو دوسروں کو
روپے ادھار دیتا ہو، وہ گریب ہے؟ گریب جو کہو تو ہم تم ہیں ۔ گھر بھر میں ڈھونڈ
آؤ۔ ایک پورا رو پینہ نکلے گا۔ ایسے پانیوں کو گریب نہیں کہتے ۔ اب بھی میرے دل
کا کانٹا نہیں نکلا۔ جب تک اسے روتے نہ دیکھوں گا، یہ کانٹا نہ نکلے گا۔ جس نے
میری آبرو بگاڑ دی، اس کے ساتھ جو چاہے کروں ۔ مجھے پاپ نہیں لگ سکتا۔
جگ ھر کا دل آج خوانچہ لے کر گلیوں کا چکر لگانے میں نہ تھا۔ چھاتی پر سانپ لوٹ
رہا تھا۔ اسے دم کی دم اتنے روپے مل گئے۔ اب موج اڑائے گا۔ تقدیر اس طرح
کھلتی ہے۔ یہاں کبھی پڑا ہوا پیسہ بھی نہ ملا۔ پاپ پین کی کوئی بات نہیں ۔ میں ہی کون
دن بھر ین کیا کرتا ہوں ۔ دمڑی، چھدام ، کوڑیوں کے لیے ٹینی مارتا ہوں ۔ بات
کھوٹے رکھتا ہوں ۔ تیل کی مٹھائی کھی کی کہہ کر بیچتا ہوں ۔ ایمان گنوانے پر بھی ہاتھ
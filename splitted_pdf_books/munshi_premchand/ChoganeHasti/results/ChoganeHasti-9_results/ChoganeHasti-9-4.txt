بھیرو : پیاج نہیں تھے لائی کیوں نہیں ۔
جلدھر: جو چیز گھر میں نہ رہے اس کی فکر رکھنی چاہیے ۔
سو بھاگی : میں کیا جانتی تھی کہ آج آدھی رات کو پیاج کی دھن سوار ہو گی ۔
بھیرو تاڑی کے نشہ میں تھا۔ نشہ میں بھی غصہ کی خاصیت ہے کمزوروں ہی پر
اترتا ہے۔ ڈنڈا پاس ہی رکھا تھا۔ اٹھا کر ایک ڈنڈا سو بھاگی کو مارا۔ اس کے ہاتھ کی
سب چوریاں ٹوٹ گئیں ۔ وہ گھر سے بھاگی ۔ بھیرو پیچھے دوڑا۔ سو بھا گی ایک دکان
کی آڑ میں چھپ گئی۔ بھیرو نے ڈھونڈا ، جب نہ پایا تو گھر جا کر کواڑ بند کر لیے اور
پھر رات بھر خبر نہ لی۔ سو بھاگی نے سوچا کہ اس وقت جاؤں گی تو جان کی خیر نہیں لیکن
رات بھر رہوں گی کہاں ؟ وہ بجرنگی کے گھر گئی اس سے کہا۔ ” بابا میں یہ روگ نہیں
پالتا۔ کھوٹا آدمی ہے، کون اس سے لڑائی مول لے؟ ٹھا کر دین کا دروازہ بند تھا۔
سورد اس کھانا پکا رہا تھا۔ سو بھاگی اس کی جھونپڑی میں گھس گئی اور بولی ۔ سورداس
آج کی رات مجھے یہیں پڑا رہنے دو مارے ڈالتا ہے ابھی جاؤں گی تو ایک ہڈی بھی
نہ بچے گی۔“
سورد اس نے کہا۔ ” آؤ پڑ رہو۔ سویرے چلی جانا ، ابھی نشہ میں ہو گا ۔“
دوسرے روز جب بھیرو کو یہ بات معلوم ہوئی تو سورد اس سے خوب گالی گلوچ کی
اور مارنے کی بھی دھمکی دی۔ سو بھاگی اس وقت سے سور دا سپر مہربانی کرنے لگی۔
جب فرصت پاتی تو اس کے پاس آ بیٹھتی۔ کبھی کبھی اس کے گھر میں جھاڑو لگا جاتی ۔
کبھی گھر والوں کی آنکھ بچا کر اس کو کچھ دے جاتی۔ مٹھوا کو اپنے گھر لے جاتی اور
اسے گڑ چہ بنا دیتی ۔
بھیرو نے کئی بار اس کو سورد اس کے گھر سے نکلتے دیکھا۔ جگدھر نے دونوں کو
باتیں کرتے ہوئے پایا۔ بھیرو کے دل میں شک ہو گیا کہ ضرور ان دونوں میں سانٹھ
گانٹھ ہے۔ مجھی سے وہ سور د اس سے خار کھاتا تھا۔ اس سے چھیڑ کر لڑتا ، پر نا یک
ساری کسر نکال دوں گا۔“
سور داس : تم نے میرا کیا رنگ دیکھا ؟ بس یہی نا کہ میں نے سو بھاگی کو گھر سے
نکال نہیں دیا ؟
بھیرو : بس اب چپ ہی رہنا ۔ ایسے پانی نہ ہوتے تو بھگوان نے آنکھیں کیوں
پھوڑ دی ہوتیں۔ بھلا چاہتے ہو تو سامنے سے ہٹ جاؤ۔
سورداس میرے گھر میں تم اسے نہ مارنے پاؤ گے۔ یہاں سے چلی جائے تو جتنا
جی چاہے مار لینا۔
بھیرو ہلتا ہے آگے سے کہ نہیں؟
سور داس میں اپنے گھر میں یہ اودھم نہ مچانے دوں گا۔
بھیرو نے غصے میں آکر سورد اس کو دھکا دیا۔ بیچارہ بے سہارے کھڑا تھا، گر پڑا۔
پر پھر اٹھا اور بھیرو کی کمر پکڑ کر بولا۔ اب چپکے سے چلے جاؤ نہیں تو اچھا نہ ہو گا ۔“
سورداس تھا تو دبلا پتلا، پر اس کی ہڈیاں لوہے کی تھیں۔ بادل بوندی سردی گرمی
جھیلتے جھیلتے اس کے اعضا سخت اور مضبوط ہو گئے تھے۔ بھیرو کو ایسا معلوم ہونے لگا
گویا کوئی آہنی شکنجہ ہے۔ بہت زور مارتا تھا مگر شکنجہ ذرا ڈھیلا نہ ہوتا تھا۔ سو بھاگی
نے موقع پایا تو بھاگی ۔ اب بھیر و زور زور سے گالیاں دینے لگا۔ محلہ والے شور سن کر
آپہنچے ۔ نا یک رام نے مذاقا کہا ۔ سورداس ۔ اچھی صورت دیکھ کر آنکھیں کھل
جاتیں ہیں کیا ؟ محلہ ہی میں؟“
سورداس پنڈا جی تمھیں دل لگی سوجھی ہے اور یہاں منہ میں کا لک لگائی جا رہی
ہے۔ اندھا تھا ، آپا نہیچ تھا ، بھکاری تھا، بیچ تھا، پر چوری بد معاشی کے الجام (الزام )
سے بچا ہوا تھا۔ آج وہ الجام بھی لگ گیا۔
بجرنگی : آدمی جیسا آپ ہوتا ہے، ویسا ہی دوسروں کو بھی سمجھتا ہے۔
بھیرو : تم کہاں کے بڑے سادھو ہو ؟ ابھی آج ہی لاٹھی چلا کر آئے ہو۔ میں دو
رام کے خوف سے اس کو مار نہ سکتا تھا۔ سو بھاگی پر اس کی سختیاں روز بروز زیادہ ہوتی
جاتی تھیں اور جگہ ھر اپنی نرم مزاجی کے باوجود بھی بھیرو کی طرف داری کرتا ۔
جس دن بجرنگی اور طاہر علی میں جھگڑا ہوا تھا۔ اسی دن بھیرو اور سور داس میں بھی
ہنگامہ آرائی ہوئی ۔ بڑھیا دو پہر کو نہائی تھی۔ سو بھاگی اس کی چھوٹی دھونا بھول گئی۔
گرمی کا موسم تھا ہی ۔ رات کو 9 بجے بڑھیا کو پھر گرمی معلوم ہوئی ۔ گرمیوں میں روز
دو مرتبہ نہاتی تھی اور جاڑوں میں دو مہینے میں ایک مرتبہ ۔ جب وہ نہا کر دھوتی مانگنے
لگی تو سو بھاگی کو یاد آئی کاٹو تو لہو نہ تھا بدن میں۔ ہاتھ جوڑ کر بولی ۔ آج دھوتی
دھونے کو بھول گئی ۔ تم ذرا دیر میری دھوتی پہن لو تو میں اسے دھو کر بھی سکھائے دیتی
ہوں ۔“
بڑھیا اس قدر متحمل مزاج تھی۔ اس نے بہو کو ہزاروں گالیاں دیں اور گیلی دھوتی
پہنے بیٹھی رہی ۔ اتنے میں بھیرو دکان سے آیا اور سو بھاگی سے بولا۔ جلدی کھانا
لا۔ آج سنگت ہونے والی ہے اور اماں تم بھی کھالو۔“
بڑھیا بولی: نہا کر گیلی دھوتی پہنے بیٹھی ہوں ۔ اب اپنے ہاتھوں دھولیا کروں گی۔
بھیرو : کیا اس نے دھوتی نہیں دھوئی ؟
بڑھیا : وہ اب میری دھوتی کیوں دھونے لگی ؟ گھر کی مالکن ہے۔ یہ کیا کم ہے کہ
ایک روٹی کھانے کو دے دیتی ہے۔
سو بھاگی نے بہت کچھ معذرت کی ، پر بھیرو نے ایک نہ سنی ۔ ڈنڈا لے کر مارنے کو
دوڑا۔ سو بھاگی بھاگی اور آکر سور د اس کے گھر میں گھس گئی ۔ پیچھے پیچھے بھیر بھی
وہیں پہنچا۔ جھونپڑے میں گھسا اور چاہتا تھا کہ سو بھاگی کا ہاتھ پکڑ کر کھینچ لے کہ
سورد اس اٹھ کر کھڑا ہو گیا اور بولا ۔ کیا بات ہے بھیرو ، اسے کیوں مار رہے ہو؟“
بھیر و گرم ہو کر بولا۔ دروازہ سے ہٹ جاؤ نہیں تو پہلے تمہاری ہی ہڈیاں تو ڑدوں
گا۔ ساری بگلا بھکتی نکل جائے گی۔ بہت دنوں سے تمہارا رنگ دیکھ رہا ہوں ۔ آج
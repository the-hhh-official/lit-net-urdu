سے اور کبھی ڈنڈے سے بیوی کی خبر لیتا ۔ جگدھر سے اس کی گہری دوستی تھی ۔ اگر چہ
بھیرو کا گھر آبادی کے مغربی سرے پر تھا اور جگدھر کا مشرقی سرے پر لیکن جگدھر
کے یہاں زیادہ آمد و رفت تھی ۔ یہاں مفت تاڑی پینے کو مل جاتی تھی جسے مول لینے
کے لیے اس کے پاس پیسہ نہ تھا۔ اس کے گھر میں کھانے والے بہت تھے اور
کمانے والا تنہا وہی تھا۔ پانچ لڑکیاں تھیں ۔ ایک لڑکا اور ایک بیوی ۔ خوانچہ سے اتنا
نفع کہاں کہ اتنے پیٹ بھرے اور تاڑی شربت بھی ہے؟ یہ بھیرو کی ہاں میں ہاں
ملایا کرتا تھا اس لیے سو بھا گئی اس سے جلتی تھی ۔
دو تین برس پہلے کی بات ہے، ایک رات کو بھیرو اور جگد ھر بیٹھے ہوئے تاڑی پی
رہے تھے۔ جاڑوں کے دن تھے ۔ بڑھیا کھا پی کر انگیٹھی سامنے رکھے آگ تاپ
رہی تھی۔ بھیرو نے سو بھاگی سے کہا۔ چھوڑے سے مٹر بھون لا۔ نمک ، مرچ ، پیاز
بھی لیتی آنا ۔ تاڑی کے لیے گزک کی ضرورت تھی ۔ سو بھاگی نے مٹر تو بھونے ،
لیکن پیاز گھر میں نہ تھا ۔ ہمت نہ پڑی کہ کہہ دے پیاز نہیں ہے۔ دوڑی ہوئی
کنجڑے کی دکان پر گئی۔ کنجڑ ادکان بند کر چکا تھا۔ سو بھاگی نے بہت خوشامد کی ، پر
اس نے دکان نہ کھولی ۔ مجبوراً اس نے بھنے ہوئے مٹر لا کر بھیرو کے سامنے رکھ
دیئے۔ بھیرو نے پیاز نہ دیکھا تو تیور بدلے ۔ بولا ۔ کیا مجھے بیل مجھتی ہے کہ
بھونے ہوئے مٹر لا کر رکھ دیے؟ پیاز کیوں نہیں لائی ؟“
سو بھاگی نے کہا۔ ” پیاز گھر میں نہیں ہے تو کیا میں پیاز ہو جاؤں؟“
جگد ھر : پیاز کے بغیر کیا مٹر اچھے لگیں گے۔
بڑھیا ، پیاج تو ابھی کل ہی دھیلے کی آئی تھی۔ گھر میں کوئی چیز تو بیتی ہی نہیں ۔ نہ
جانے اس چڑیل کا پیٹ ہے یا بھاڑ ۔
سو بھاگی : مجھ سے کسم ( قسم ) لے لو جو پیاج ہاتھ سے بھی چھوٹی ہو۔ ایسی جہان
( زبان ) ہوتی تو اس گھر میں ایک دن بھی تباہ نہ ہوتا ۔
سال سے دیکھ رہا ہوں۔ میری گھر والی اس سے آکر اکیلے میں گھنٹوں باتیں کرتی ہے۔ جگہ دھر نے بھی اس کو یہاں سے رات میں آتے جاتے دیکھا ہے۔ آج ابھی اس کے پیچھے مجھ سے لڑنے پر تیار تھا۔
نا یک رام : شبہ ہونے کی بات ہی ہے ۔ اندھا آدمی دیوتا تھوڑا ہی ہوتا ہے اور پھر دیوتا لوگ بھی تو کام دیو کے بان سے نہیں بچے۔ سور داس تو پھر آدمی ہے اور ابھی عمر ہی کیا ہے۔
ٹھا کر دین : مہاراج! کیوں اندھے کے پیچھے پڑے ہوئے ہو؟ چلو کچھ بھجن کیرتنا ہو۔
نا یک رام: تم نہیں بھجن کی سوجھتی ہے۔ یہاں ایک بھلے آدمی کی عزت کا معاملہ آ پڑا ہے۔ بھیرو! ہماری ایک بات مانو تو کہیں۔ تم سو بھاگی کو مارتے بہت ہو۔ اس سے اس کا دل تم سے نہیں ملتا ۔ ابھی دوسرے دن باری آتی ہے ۔ اب مہینہ میں دوبار سے زیادہ نہ آنے پاوے۔
بھیرو دیکھ رہا تھا کہ مجھے لوگ بنا رہے ہیں۔ بگڑ کر بولا ۔ اپنی عورت ہے ، مارتے پیٹتے ہیں تو کسی کا ساجھا ہے۔ جو گھوڑے پر کبھی سوار ہی نہیں ہوا وہ دوسرے کو سوار ہونا کیا سکھائے گا۔ وہ کیا جانے عورت کیسے قابو میں رہتی ہے ۔“
یہ طنز نا ایک رام پر تھا، جس کی شادی ہنوز نہیں ہوئی تھی۔ گھر میں دولت تھی۔ جہانوں کی بدولت کسی بات کی فکر نہ تھی پھر بھی نہ جانے کیوں اس کی شادی ابھی تک نہ ہوئی تھی۔ وہ ہزار پانچ سو روپے سے غم کھانے کو تیار تھا لیکن کہیں ڈول نہ لگتا تھا۔
بھیرو نے سمجھا تھا نا ایک رام دل میں کٹ جائیں گے مگر وہ چھٹا ہوا شہری گنڈا۔ ایسے طنزوں کو کب خیال میں لاتا تھا۔ بولا کہو بجرنگی ! اس کا کچھ جواب دو عورت کیسے بس میں رہتی ہے ؟“
بجرنگی مار پیٹ سے ننھا سالڑ کا تو بس میں آتا نہیں۔ عورت کیا بس میں آئے گی؟
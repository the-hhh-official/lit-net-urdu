تعریف نہیں کرتے ، کوئی گا ہک کھڑا ہی نہیں ہوتا ۔ اپنے عمدہ مال کو لا جواب نایاب
وغیرہ کہنا بے جان ہیں ۔ اپنی دوا کو آب حیات اکسیر زندگی بخش تیر بہدف جو بھی
چاہیں آپ کہہ سکتے ہیں ۔ اس میں کوئی عیب نہیں ۔ کسی واعظ سے پوچھو کسی وکیل
سے پوچھو کسی مضمون نگار سے پوچھو۔ سبھی ایک آواز سے یہی کہیں گے کہ رنگ
آمیزی اور کامیابی مترادف ہیں۔ یہ وہم ہے کہ مصور ہی کو رنگ کی ضرورت ہوتی
ہے۔ اب تو تمہیں یقین ہو گیا کہ وہ زمین مل جائے گی ؟
جان سیوک : جی ہاں ۔ اب کوئی شبہ نہیں ہے۔
یہ کہہ کر انہوں نے پر بھو سیوک کو پکارا اور حقارت آمیز لہجہ میں بولے ۔ ”بیٹھے
بیٹھے کیا کر رہے ہو؟ ذرا پانڈے پور کیوں نہیں چلے جاتے؟ اگر تمہارا یہی حال رہا تو
میں کہاں تک تمہاری مدد کرتا رہوں گا ۔“
پر بھو سیوک: مجھے جانے میں کوئی عذر نہیں مگر اس وقت مجھے صوفی کے پاس جانا
ہے۔
جان سیوک: پانڈے پور سے لوٹتے ہوئے صوفی کے پاس بہت آسانی سے جا
سکتے ہو۔
پر بھو سیوک: میں صوفی سے ملنا زیادہ ضروری خیال کرتا ہوں ۔
جان سیوک: تمہارے روز روز ملنے سے کیا فائدہ، جب تم آج تک اسے یہاں
لانے میں کامیاب نہ ہو سکے۔
پر بھوسیوک کے منہ سے یہ الفاظ نکلتے نکلتے رہ گئے ۔ ماما نے جو آگ لگا دی ہے،
وہ میرے بجھائے نہیں بجھ سکتی ۔ وہ فورا اپنے کمرہ میں گئے ۔ کپڑے پہنے اور اسی
وقت طاہر علی کے ساتھ پانڈے پور جانے کو تیار ہو گئے ۔ گیارہ بج چکے تھے۔ زمین
سے آگ کی لپٹ نکل رہی تھی۔ دو پہر کا کھانا تیار تھا۔ میز لگا دی گئی تھی، لیکن پر بھو
سیوک والدین کے بے حد اصرار پر بھی کھانے کی میز پر نہ بیٹھے۔ طاہر علی خدا سے دعا
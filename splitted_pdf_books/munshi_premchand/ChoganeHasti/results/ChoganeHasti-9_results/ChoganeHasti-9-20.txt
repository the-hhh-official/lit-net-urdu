کچھ نہیں آتا ۔ جانتا ہوں یہ برا کام ہے۔ پر بال بچوں کو پالنا بھی تو ضروری ہے۔
اس نے ایمان کھویا تو کچھ لے کر کھویا ۔ گناہ بے لذت نہیں رہا۔ اب وہ تین دکانوں
کا اور ٹھیکہ لے لے گا۔ ایسا ہی کوئی مال میرے ہاتھ پڑ جاتا تو جنم پھل ہو جاتا ۔
جگدھر کے دل میں حسد نے جگہ کی ۔ وہ بھیرو کے گھر سے لوٹا تو دیکھا کہ سورداس
راکھ بٹور کر اسے آٹے کی طرح گوندھ رہا ہے۔ سارا جسم راکھ سے ، دھنکا ہوا اور
پسینہ خوب بہہ رہا ہے۔ بولا ۔ سورداس ! کیا ڈھونڈتے ہو؟“
سورداس: کچھ نہیں ۔ یہاں رکھا ہی کیا تھا۔ یہی لوٹا تو ادیکھ رہا تھا۔
جگدھر : اور وہ تھیلی کس کی ہے جو بھیرو کے پاس ہے؟
سورد اس چونکا کیا اسی لیے بھیرو آیا تھا ؟ ضرور یہی بات ہے۔ گھر میں آگ
لگانے سے پہلے روپے نکال لیے ہوں گے ۔
لیکن اندھے بھد کاری کے لیے مفلسی اتنی شرم کی بات نہیں ہے جتنی دولت مندی۔
سورد اس جگدھر سے اپنے مالی نقصان کو پوشیدہ رکھنا چاہتا تھا۔ وہ کیا کرنا چاہتا تھا۔
مٹھوا کا بیاہ کرنا چاہتا تھا۔ کنواں بنوانا چاہتا تھا ، مگر اس انداز سے کہ لوگوں کو تعجب ہو
کہ اس کے پاس روپے کہاں سے آئے اور لوگ یہی سمجھیں کہ بھگوان ہی محتاجوں کی
مدد کرتے ہیں۔ بھکاریوں کے لیے دولت کا جمع کرنا گناہ گاری سے کم ذلت کی
بات نہیں ہے۔ بولا: میرے پاس تھیلی ویلی کہاں ہو گی کسی کی ۔ تھیلی ہوتی تو بھیک
کیوں مانگتا ؟
جگدھر : مجھ سے اڑتے ہو۔ بھیرو مجھ سے خود کہہ رہا تھا کہ جھونپڑے میں دھرن
کے اوپر یہ تھیلی ملیں۔ پانچ سو روپے سے کچھ جیسی ہے۔
سورداس: وہ تم سے نہی کرتا ہو گا۔ ساڑھے پانچ روپے تو کبھی اکٹھے ہی نہیں
ہوئے ۔ ساڑھے پانچ سو کہاں سے آئے؟ ۔
اتنے میں سو بھاگی وہاں آپہنچی ۔ رات بھر مندر کے پیچھے امرود کے باغ میں چھپی
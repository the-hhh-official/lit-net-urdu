جیت ہو گی ۔ جا کر اپنی ماں سے بولا ۔ سور داس نے مجھے دھکیل دیا ۔ ماں سے سر کی
چوٹ کا خون دیکھا تو آنکھوں میں خون اتر آیا۔ لڑکے کا ہاتھ پکڑے ہوئے بجرنگی
کے سامنے جا کھڑی ہو گئی ۔ اور بولی ۔ اب اس اندھے کی شامت آگئی ہے۔
لڑکے کو ایسا دھکیلا کہ لہو لہان ہو گیا۔ اس کی اتنی ہمت؟ روپیہ کا گھمنڈا تا دوں گی !“
بجرنگی نے مصالحانہ لہجہ میں کہا۔ اس نے کچھ چھیڑا ہو گا۔ وہ بے چارہ تو اس سے آپ
اپنی جان چھپاتا پھرتا ہے ۔
جمنی: اس نے چھیڑا تھا ہی تو بھی کیا اس کو اتنی بیدردی سے دھکیل دینا چاہیے تھا کہ
سر پھٹ جائے؟ اندھوں کو بھی لڑکے چھیڑتے ہیں، پر وہ سب سے لٹھیاؤ نہیں کرتے
پھرتے ۔
اتنے میں سور داس بھی آ کر کھڑا ہو گیا ۔ چہرہ سے ندامت برس رہی تھی۔ جمنی لپک کر
اس کے سامنے آئی اور بجلی کی طرح کڑک کر بولی۔ " کیوں سور داس؟ شام ہوتے ہی روز
لوٹیا لے کر دودھ کے لیے سر پر سوار ہو جاتے ہو اور ابھی بھیسو نے ذرا لاٹھی پکڑ لی تو اسے
اتنی زور سے دھکا دیا کہ اس کا سر پھٹ گیا ۔ جس پیل میں کھاتے ہو، اس میں چھید کرتے
ہو۔ کیوں روپے کا گھمنڈ ہو گیا ہے کیا ؟“
سور داس بھگوان جانتے ہیں جو میں نے گھیسو کو پہچانا ہو ۔ سمجھا کوئی شریر لونڈا ہو گا۔
لاٹھی کو مضبوط پکڑے رہا۔ گھیسو کا ہاتھ پھسل گیا۔ وہ گر پڑا۔ مجھے معلوم ہوتا کہ گھیسو ہے تو
لاٹھی اس کو دے دیتا ۔ اتنے دن ہو گئے کوئی مجھے کہہ دے کہ میں نے کسی لڑکے کو جھوٹ
موٹ بھی مارا ہے۔ تمہارا ہی دیا کھاتا ہوں ۔ تمہارے ہی لڑکے کو ماروں گا۔
جمنی نہیں اب تم نہیں گھمنڈ ہو گیا ہے۔ بھیک مانگتے ہو۔ پھر بھی لاج نہیں آتی ۔ سب
کی برابری کرنے کو پھرتے ہو۔ آج میں لہو کا گھونٹ پی کر رہ گئی نہیں تو جن ہاتھوں سے تم
نے اس کو دھکیلا ہے، اس میں ٹو کا لگا دیتی۔
بجرنگی جمنی کو منع کر رہا تھا اور لوگ بھی سمجھا رہے تھے، مگر وہ کسی کی نہ سنتی تھی ۔ سورداس
میری خوش نصیبی ہے کہ اس نایاب شے کی زیارت نصیب ہوئی رانی نے کہا ” کنور
صاحب خود اس کی نہایت قدر کرتے ہیں۔ اگر یہ آج خشک ہو جائے تو دو روز تک وہ یقیناً
کھانا نہ کھائیں
اس اثنا میں چائے تیار ہوئی ۔ مسز سیوک لانچ پر بیٹھیں ۔ رانی جی کو چائے سے رغبت نہ
تھی۔ ونے اور اندو کے بارے میں باتیں کرنے لگیں ۔ ونے کے عادات و اخلاق،
خدمت و اطاعت ، جو دوسخا کی تعریف کی۔ یہاں تک کہ مسز سیوک کا جی اکتا گیا۔ اس
کے جواب میں وہ اپنی اولاد کی شنا خوانی نہ کر سکتی تھیں۔
ادھر مسٹر جان سیوک اور کنور صاحب دیوان خانہ میں بیٹھے لنچ تناول کر رہے تھے۔
چائے اور انڈوں سے کنور صاحب کو رغبت نہ تھی ۔ ونے بھی ان دونوں چیزوں کو قابل
ترک سمجھتے تھے۔ جان سیوک ان آدمیوں میں تھے جن کی شخصیت جلد ہی دوسرے کو اپنی
طرف کھینچ لیتی ہے۔ ان کی باتیں اس قدر عالمانہ ہوتی تھیں کہ اور لوگ اپنی باتیں بھول کر
انہیں کی سننے لگتے تھے۔ اور یہ بات نہ تھی کہ ان کی گفتگو میں فقط لسانی ہو۔ ان کے
معلومات وسیع تھے۔ ان کو طبائع انسانی کا اچھا خاصا تجربہ تھا۔ ذہانت خدا داد تھی جس کے
بغیر کسی مجلس میں عزت نہیں مل سکتی ۔ اس وقت وہ ملک کی صنعت و حرفت کی تباہی پر اپنے
خیالات کا اظہار کر رہے تھے۔ موقع سے ان تجاویز کا بھی ذکر کرتے جاتے تھے جو ان
حالات کے اصلاح کی لیے انہوں نے سوچ رکھی تھیں ۔ آخر میں بولے ہمارے ملک کی
نجات صنعت و حرفت کی ترقی میں ہے۔ اس سگریٹ کے کارخانہ سے کم از کم ایک ہزار
آدمیوں کے کسب معاش کی صورت نکل آئے گی اور ان کا بار زراعت کے سر سے دور ہو
جائے گا۔ جتنی زمین کو ایک شخص بخوبی کاشت کر سکتا ہے اس میں گھر بھر کا لگا رہنا با اکل
فضول ہے۔ میرا کارخانہ ایسے بیگاروں کو اپنی روٹی کمانے کا موقع دے گا۔
کنور صاحب لیکن جن کھیتوں میں اس وقت اناج بویا جاتا ہے انہیں میں تمباکو کی
کاشت ہوگی ۔ نتیجہ یہ ہو گا کہ اناج اور مہنگا ہو جائے گا۔
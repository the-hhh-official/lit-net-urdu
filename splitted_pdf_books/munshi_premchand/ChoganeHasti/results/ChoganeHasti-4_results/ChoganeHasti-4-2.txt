یسوع کا بندہ بنانا چاہتی تھی۔ اس کے برعکس جب تمہیں یسوع سے منہ موڑتے دیکھتی
ہوں ۔ ان کی زندگی ، ان کے وعظ ، ان کے معجزات پر شبہ کرتے پاتی ہوں تو میرا دل پاش
پاش ہو جاتا ہے اور یہی جی چاہتا ہے کہ اس کی صورت نہ دیکھوں ۔ مجھے اپنا مسیح ساری دنیا
سے اولاد سے یہاں تک کہ اپنی جان سے بھی زیادہ عزیز ہے۔
صوفیہ : آپ کو یسوع اتنا عزیز ہے تو مجھے بھی اپنی روح اپنا ایمان اس سے کم عزیز نہیں
ہیں۔ میں ان پر کسی قسم کا جبر ہونا برداشت نہیں کر سکتی۔
مسر سیوک: خدا تجھے اس کفر کی سزا دے گا۔ میری اس سے یہی دعا ہے کہ پھر مجھے
تیری صورت نہ دکھائے ۔
یہ کہہ کر مسز سیوک کمرہ سے باہر نکل آئیں۔ رانی صاحبہ او راندوا ادھر سے آرہی تھیں ۔
دروازہ پر ان سے ملاقات ہو گئی۔ رانی صاحبہ سنز سیوک کے گلے لپٹ گئیں اور تشکر آمیز
الفاظ کا دریا بہا دیا ۔ مسٹر سیوک کو اس خالص محبت میں بھی تصنع کی بو آئی، لیکن رانی صاحبہ کو
مردم شناسی کا ملکہ نہ تھا۔ اندو سے بولیں مس صوفیہ سے کہہ دے کہ ابھی جانے کی تیار
نہ کرے۔ مسز سیوک ! آپ میری خاطر صوفیہ کو ابھی دو چار روز اور یہاں رہنے دیں ۔ میں
آپ سے عاجزانہ اصرار کرتی ہوں ۔ ابھی میری طبیعت اس کی باتوں سے سیر نہیں ہوئی
اور نہ میں اس کی کچھ خدمت ہی کر سکی۔ میں آپ سے وعدہ کرتی ہوں میں خود اس کو آپ
کے پاس پہنچا دوں گی ۔ جب تک وہ یہاں رہے گی ، آپ سے کم از کم روزانہ ایک مرتبہ
ملاقات ہوتی رہے گی ۔ آپ خوش نصیب ہیں آپ کو ایسی اچھی لڑکی ملی ۔ رحم اور روشن خیالی
کا مجمسہ ہے۔ ایثار تو اس میں کوٹ کوٹ کر بھرا ہوا ہے۔“
مسز سیوک: میں اسے اپنے ساتھ چلنے پر مجبور نہیں کرتی۔ آپ جتنے دن چاہیں شوق
سے رکھیں ۔
رانی بس بس میں اتنا ہی چاہتی تھی آپ نے مجھے خرید لیا ۔ آپ سے ایسی ہی امید بھی
تھی ۔ آپ خود اس قدر خلیق نہ ہوتیں تو صاحبزادی میں یہ اوصاف کہاں سے آتے ؟ ایک
جان سیوک پاپا! وہاں بہت آرام سے ہے۔ راجہ اور رانی دونوں ہی اس کے
ساتھ محبت کرتے ہیں۔ سچ پوچھیے تو رانی ہی نے اس کو نہیں چھوڑا۔
ایشور سیوک: کنور صاحب سے کچھ کام کی بات چیت بھی ہوئی ؟
جان سیوک : جی ہاں مبارک ہو۔ پچاس ہزار کی رقم ہاتھ لگی ۔
ایشور سیوک : شکر ہے شکر ہے۔ یسوع ! مجھ پر اپنا سایہ کر۔
(4)
شریر لڑکوں کے لیے اندھے دل بہلاؤ کی چیز ہوا کرتے ہیں۔ سورداس کو ان کی
بے رحمانہ حرکتوں سے اتنی تکلیف ہوتی تھی کہ وہ منہ اندھیرے گھر سے نکل پڑتا اور
چراغ جلنے کے بعد واپس آتا ۔ جس روز اس کو جانے میں دیر ہو جاتی، اس دن وہ
بڑی مصیبت میں بہتا ہو جاتا۔ سڑک پر راہ گیروں کے سامنے اس کو کوئی خوف نہ تھا،
لیکن آبادی کی گلیوں میں قدم قدم پر کسی سانحہ کا اندیشہ قائم رہتا۔ کوئی اس کی لاٹھی
چھین کر بھاگتا۔ کوئی کہتا۔ ”سور داس! سامنے گڑھا ہے! بائیں ہاتھ ہو جاؤ۔
سورد اس ادھر گھومتا تو گڑھے میں گر پڑتا مگر بجرنگی کالڑ کا گھیسوا اتنا شریر تھا کہ وہ محض
سورد اس کو چھیڑنے کے لیے گھڑی رات رہے، اٹھ بیٹھتا۔ اس کی لاٹھی چھین کر
بھاگنے میں اسے بڑی خوشی ہوتی ۔
ایک روز قبل طلوع آفتاب سور د اس گھر سے چلے تو گھیسو ا ایک تنگ گلی میں چھپا
ہوا کھڑا تھا۔ سور د اس کو وہاں پہنچتے ہی کچھ شک ہوا ۔ وہ کھڑا ہو کر آہٹ لینے لگا۔
اب کھیسو ہنسی کو ضبط نہ کر سکا۔ اس . نے جھپٹ کر سو رو اس کا ڈنڈا پکڑ لیا۔ سورداس
ڈنڈے کو مضبوطی سے پکڑے ہوئے تھا۔ ھیسو نے پورے طاقت سے کھینچا۔ ہاتھ
پھسل گیا۔ اپنے ہی زور میں گر پڑا ۔ سر میں چوٹ لگی ۔ خون نکل آیا ۔ اس نے خون
دیکھا تو چیختا چلاتا گھر پہنچا۔ بجرنگی نے پوچھا۔ ” کیوں روتا ہے رے! کیا ہوا؟“
گھیسو نے اس کو کچھ جواب نہ دیا۔ لڑکے خوب جانتے ہیں کہ کسی عدالت میں ان کی
جان سیوک میری سمجھ میں تمباکو کی کاشت کا اثر جوٹ ہن، تلہن اور افیون پر پڑے
گا۔ رفتنی والی جنس کچھ کم ہو جائے گی۔ غلہ پر اس کا کوئی اثر نہیں پڑ سکتا۔ پھر ہم اس اراضی
کو بھی مزروعہ بنانے کی کوشش کریں گے جو ابھی تک برقی پڑی ہوئی ہے۔
کنور صاحب لیکن تمباکو کوئی اچھی چیز تو نہیں۔ اس کا شمار مسکرات میں ہے اور اس کا
اثر صحت پر برا ہی پڑتا ہے۔
جان سیوک : ( نہس کر ) یہ سب ڈاکٹروں کی محض فرضی باتیں ہیں، جن پر سنجیدگی سے
غور کرنے کی مطابقاً ضرورت نہیں۔ ڈاکٹروں کی رائے کے مطابق اگر ہم زندگی بسر کرنا
چاہیں تو زندی کا خاتمہ ہی ہو جائے ۔ دودھ میں دق و سل کے جراثیم ہیں ۔ کبھی میں چربی کی
مقدار زیادہ ہے۔ چائے اور قہوہ محرک ہیں۔ یہاں تک کہ سانس لینے سے بھی امراض کے
جراثیم بدن میں داخل ہو جاتے ہیں۔ ان کے کہنے کے مطابق تو ساری دنیا کیڑوں سے
بھری ہوئی ہے جو ہماری جان لینے پر تلے ہوئے ہیں ۔ کاروباری لوگ ان گورکھ دھندوں
میں نہیں پھنستے ۔ ان کا تعلق صرف حالات حاضرہ سے ہوا کرتا ہے۔ ہم دیکھتے ہیں کہ
ہمارے یہاں ممالک غیر سے کروڑوں روپے کے سگریٹ اور سگار آتے ہیں ۔ ہمارا فرض
ہے کہ اس روپیوں کے بہاؤ کو دوسرے ملکوں میں جانے سے روکیں ۔ اس کے بغیر ہماری
اقتصادی زندگی کی نمونا ممکن ہے ۔
یہ کہہ کر انہوں نے کنور صاحب کو فاتحانہ انداز سے دیکھا۔ کنور صاحب کے شکوک
بہت کچھ رفع ہو چکے تھے۔ عموماً معترض کو لا جواب ہوتے دیکھ کر ہم زیادہ دلیر ہو جاتے
ہیں۔ بچے بھی بھاگتے ہوئے کتے پر بے خوف ہو کر پتھر پھینکتا ہے۔
جان سیوک بے خوف ہو کر بولے: میں نے ان تمام پہلوؤں پر غور کر کے یہ رائے
قائم کی اور آپ کے خادم کو ( پر بھوسیوک کی طرف اشارہ کرکے ) اس فن میں ماہر ہونے
کے لیے امریکہ بھیجا۔ میری کمپنی کے پیشتر حصے فروخت ہو چکے ہیں لیکن ابھی روپے
نہیں وصول ہوئے ۔ ان اطراف میں ابھی تک مشتر کہ کاروبار کرنے کا رواج نہیں ۔
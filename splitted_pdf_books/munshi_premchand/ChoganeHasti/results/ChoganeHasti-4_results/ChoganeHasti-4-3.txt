میری اندو ہے کہ باتیں کرنے کا بھی طریقہ نہیں جانتی۔ ایک بڑی ریاست کی رانی ہے، پر
اتنا بھی نہیں جانتی کہ میری سالانہ آمدنی کیا ہے ۔ لاکھوں کے زیورات صندوق میں پڑے
ہوئے ہیں ۔ انہیں چھوٹی تک نہیں ۔ ہاں گھومنے کو کہہ دیجیے تو دن بھر گھوما کرے ۔ کیوں
اندو ! جھوٹ کہتی ہوں ؟
اندو: تو کیا کروں؟ من بھر سونا لا دے بیٹھی رہوں؟ مجھے تو اس طرح اپنے جسم کو جکڑنا
اچھا نہیں لگتا۔
رانی : بنی آپ نے اس کی باتیں؟ گہنوں سے اس کا جسم جکڑ جاتا ہے۔ آئیے ! اب
آپ کو اپنے مکان کی سیر کراؤں ۔
مسر سیوک مسٹر سیوک باہر کھڑے میرا انتظار کر رہے ہوں گے ۔ دیر ہو گی
رانی : وہ اتنی جلدی ! کم از کم آج یہاں کھانا تو تناول فرما لیجیے ۔ پنچ کھا کر ہوا کھانے
چلیں ۔ پھر لوٹ کر کچھ دیر گپ شپ کریں ۔ رات کا کھانا کھا لینے کے بعد میری موٹر آپ کو
گھر پہنچادے گی۔
مسر سیوک انکار نہ کر سکیں ۔ رانی نے ان کا ہاتھ پکڑ لیا اور اپنے محل کی سیر کرانے لگیں ۔
نصف گھنٹہ تک مسز سیوک گویا عالم طلسمات کی سیر کرتی رہیں محل کیا تھا۔ تفریح ، آسائش،
شوق اور عظمت کا تماشا گاہ تھا۔ سنگ مرمر کے فرش پر قیمتی قالین بچھے ہوئے تھے ۔ چلتے
وقت ان میں پیر گھس جاتے تھے ۔ دیواروں پر دلفریب مرصع کاری ، کمروں کی دیواروں پر
بڑے بڑے قد آدم آئے ، نقش و نگار اس قدر خوب صورت کہ آنکھیں محو ہا جائیں ۔ شیشہ
کی قیمتی کمیاب اشیاء قدیم مصوروں کی صنعت کے نمونے ، چینی کے بڑھیا گلدان،
جاپان ، چین، یونان اور ایران کے صنعتی کمال کی عمدہ مثالیں سونے کے گملے، لکھنو کے
بولتے ہوئے کھلونے، اٹلی کے بنے ہوئے ہاتھی دانت کے پلنگ، لکڑی کے نیس طاق،
دیوار گیریں، کشتیاں ، آنکھوں کو لبھانے والی پنجروں میں چہکتی ہوئی طرح طرح کی
چڑیاں ، جن میں سنگ مرمر کا حوض اور اس کے کنارے سنگ مرمر کی حوریں ۔ مسز سیوک
لوگوں میں اعتبار نہیں ۔ اس لیے میں ابھی نے صرف دس فی صدی سرمایہ وصول کر کے کام
شروع کر دینا تجویز کیا ہے۔ سال دو سال میں جب امید سے زیادہ کامیابی ہو گی اور
سالا نہ نفع ہونے لگے گا تو سر ما یہ خود بخود دوڑا ہوا چلا آئے گا۔ چھت پر بیٹھا ہوا کبوتر ۲۲ کی
آواز سن کر خوف زدہ ہو جاتا ہے اور زمین پر نہیں اترتا مگر تھوڑا سا دانہ بکھیر دیجیے تو فورا اتر
آتا ہے۔ مجھے یقین کامل ہے کہ اول ہی سال ہم کو 25 فی صدی نفع ہو گی ۔ پر اسکیٹس
حاضر ہے۔ اسے بغور ملاحظہ فرمائیے ۔ میں نے منافع کا اندازہ کرنے میں نہایت احتیاط
سے کام لیا ہے۔ خواہ زیادہ ہو جائے کم تو ہو ہی نہیں سکتا۔
کنور صاحب: پہلے ہی سال 25 فی صدی
جان سیوک: جی ہاں بڑی آسانی سے ، آپ سے میں حصہ خریدنے کی درخواست کرتا ،
لیکن جب تک ایک سال کا منافع دکھلا نہ دوں اصرار نہیں کر سکتا۔ ہاں یہ ضرور عرض کروں
گا کہ اس حالت میں ممکن ہے حصے برابر پر نہ مل سکیں۔ سو کے حصے شاید دوسو پر ملیں ۔
کنور صاحب: مجھے اب ایک ہی شک اور ہے۔ اگر اس کا روبار میں اس قدر منافع ہو
سکتا ہے تو اب تک ایسی اور کمپنیاں کیوں نہ قائم ہوئیں ؟
جان سیوک : ( نہس کر ) اس لیے کہ ابھی تک تعلیم یافتہ جماعت میں کاروبار میں تمیز
پیدا نہیں ہوئی۔ لوگوں کی رگ رگ میں غلامی بھری ہوئی ہے ۔ وکالت یا سرکاری
ملازمت کے سوا اور کسی طرف نگاہ جاتی ہی نہیں۔ دو چار کمپنیاں کھلیں بھی لیکن انہیں کسی
ماہر کی رائے اور تجربہ سے فائدہ اٹھانے کا موقع نہیں ملا۔ اگر ملا بھی تو بہت مہنگا پڑا۔
مشینری منگانے میں ایک کے دو دینے پڑے۔ بندہ بہت معقول نہ ہو سکا۔ مجبوراً ان کا
کاروبار بند کرنا پڑا۔ یہاں بالعموم بھی کمپنیوں کا یہی حال ہے ۔ ڈائرکٹروں کی جیبیں بھری
جاتی ہیں۔ حصے بیچنے اور اشتہار دینے میں لاکھوں روپے اڑا دیئے جاتے ہیں۔ نہایت
فیاضی سے دلالوں کی خاطر تواضع کی جاتی ہے ۔ عمارتوں پر سرمایہ کا بیشتر حصہ صرف کر دیا
جاتا ہے۔ مینجر کو بھی بہت زیادہ نخواہ دی جاتی ہے۔ نتیجہ کیا ہوتا ہے؟ ڈائر یکٹر صاحبان اپنی
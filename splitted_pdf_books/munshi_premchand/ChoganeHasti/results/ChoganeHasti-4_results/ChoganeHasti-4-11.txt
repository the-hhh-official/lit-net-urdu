کرنے کا فیصلہ کر لیا ۔ بولے ۔ میں کمپنی کے منتظم کی حیثیت سے اس امداد کے لیے
آپ کا تہہ دل سے ممنون ہوں ۔ خدا نے چاہا تو آپ کو اس اپنے فیصلہ پر کبھی کف
افسوس نہ مانا پڑے گا ۔ اب میں آپ سے ایک اور استدعا کرتا ہوں ۔ کرم ہائے تو مارا
کرد گستاخ ۔ میں نے کارخانہ کے لیے جو زمین پسند کی ہے، وہ پانڈے پور کے
آگے پختہ سڑک پر واقع ہے۔ ریلوے اسٹیشن بھی وہاں سے نزدیک ہے اور قرب و
جوار میں بہت سے موضع ہیں ۔ رقبہ دس بیگہ کا ہے۔ زمین پر تی پڑی ہوئی ہے۔ ہاں
گاؤں کے مواشی اس میں چھہ نے آیا کرتے ہیں ۔ اس کا مالک ایک اندھا فقیر ہے ۔
اگر آپ کبھی اس طرف ہوا خوری کے لیے گئے ہوں گے تو آپ نے اس اندھے کو
ضرور دیکھا ہوگا۔
کنور صاحب: ہاں ہاں ۔ ابھی تو کل ہی گیا تھا۔ وہی اندھا ہے ۔ نا ؟ کالا کالا۔
دہلا دبلا ۔ جو گاڑیوں کے پیچھے دوڑا کرتا ہے؟
جان سیوک : جی ہاں ۔ وہی وہی وہ زمین اسی کی ہے، مگر وہ اس زمین کو کسی قیمت پر
بھی نہیں دینا چاہتا۔ میں اسے پانچ ہزار تک دیتا تھا وہ راضی نہ ہوا۔ وہ کچھ سڑی سا ہے۔
کہتا ہے میں یہاں دھر مسالہ ، مندراور تالاب بنواؤں گا۔ دن بھر بھیک مانگ کر تو گزر کرتا
ہے۔ اس پر ارادے اتنے بلند ہیں۔ شاید محلہ والوں کے خوف سے اسے کوئی معاملہ کرنے
کی جرات نہیں ہوتی ۔ میں ایک ذاتی معاملہ میں حکام سے مدد لینا مناسب نہیں سمجھتا لیکن
ایسی حالت میں بجز اس کے اور کوئی چارہ نظر نہیں آتا اور پھر یہ بالکل میرا ذاتی معاملہ بھی
نہیں ہے۔ میونسپلٹی اور سر کار دونوں کو اس کارخانہ سے ہزاروں روپے کی آمدنی ہو گی ۔
ہزاروں تعلیم یافتہ اور غیر تعلیم یا فتہ لوگوں کا بھلا ہو گا۔ اس اعتبار سے دیکھئے تو یہ ایک قومی
کام ہے اور پس سرکار سے امداد حاصل کرنے میں میں واجبیت کے خلاف نہیں کرتا ۔ اگر
آپ ذرا توجہ کریں تو نہایت آسانی سے کام نکل جائے ۔
کنور صاحب: میرا اس فقیر پر کوئی دباؤ نہیں۔ اور ہوتا بھی تو میں اس سے کام نہ لیتا۔
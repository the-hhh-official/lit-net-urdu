جان سیوک: آپ راجہ صاحب چتاری........
کنور صاحب نہیں میں ان سے کچھ نہیں کہہ سکتا۔ وہ میرے داماد ہیں اور اس معاملہ
میں میرا ان سے کہنا قرین مصلحت نہیں ہے۔ کیا وہ آپ کے حصہ دار نہیں ہیں؟
جان سیوک : جی نہیں ۔ وہ خود بے انتہا دولت کے مالک ہو کر بھی دولت مندوں سے
بے اعتنائی برتتے ہیں۔ ان کا خیال ہے کہ کل کارخانے سرمایہ داروں کا قابو بڑھا کر عوام کو
مضرت پہنچاتے ہیں۔ انہیں خیالات نے تو ان کو یہاں چیئر مین بنا دیا۔
کنور صاحب یہ تو اپنا اپنا عقیدہ ہے ۔ ہم دو رنگی زندگی بسر کر رہے ہیں اور میر اخیال
ہے کہ حقوق عامہ کے حامی جتنے اونچے درجہ کے لوگوں میں ملیں گے، اتنے نیچے درجہ کے
آدمیوں میں نہ ملیں گے۔ خیر آپ ان سے مل کر دیکھئے تو ۔ کیا کہوں شہر کے متصل میری
ایک ایکڑ زمین بھی نہیں ہے ۔ ورنہ آپ کو یہ وقت نہ ہوتی ۔ میرے لائق اور جو کام ہو اس
کے لیے حاضر ہوں ۔
جان سیوک: جی نہیں۔ میں آپ کو زیادہ تکلیف نہیں دینا چاہتا۔ میں خود ان سے مل کر
طے کرلوں گا۔
کنور صاحب : ابھی تو مس صوفیہ کامل صحت یاب ہونے تک یہیں رہے گی نا ؟ آپ کو
تو اس میں کوئی عذر نہیں ہے؟
مسٹر جان سیوک اس بارے میں صرف دو چار باتیں کر کے یہاں سے رخصت
ہوئے۔ مسٹر سیوک فٹن پر پہلے ہی سے آ بیٹھی تھیں ۔ پر بھوسیوک ونے کے ساتھ باغ میں
ٹہل رہے تھے ۔ ونے نے آکر جان سیوک سے ہاتھ ملایا ۔ پر بھوسیوک ان سے اگلے روز
پھر ملنے کا وعدہ کر کے جان سیوک کے ساتھ چلے ۔ راستہ میں باتیں ہونے لگیں ۔
جان سیوک: آج ایک ملاقات میں جتنا کام ہوا، اتنا ہینوں کی دو ادوش سے بھی نہ ہوا
تھا۔ کنور صاحب نہایت شریف آدمی ہیں ۔ پچاس ہزار کے حصے خرید لیے ۔ ایسے ہی دو
چار بھلے آدمی اور مل جائیں تو بیڑا پا رہے۔
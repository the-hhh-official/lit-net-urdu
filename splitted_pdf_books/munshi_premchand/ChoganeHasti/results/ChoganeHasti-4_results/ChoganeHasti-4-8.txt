جیبیں بھرتے ہیں۔ مینجر اپنی تنخواہ سے مستفید ہوتا ہے۔ دلال اپنی دلالی لیتا ہے۔ مطلب
یہ ہے کہ اس طرح سارا سرمایہ او پر ہی اڑ جاتا ہے۔ میرا اصول ہے کم سے کم خرچ اور زیادہ
سے زیادہ نفع ۔ میں نے دلالی ایک کوڑی نہیں دی۔ اشتہاروں کی مداڑا دی۔ یہاں تک کہ
میں نے مینجر کو بھی صرف پانچ سو روپے مشاہرہ دینا ۔ اطے کیا ہے ۔ حالانکہ کسی دوسرے
کارخانہ میں ایک ہزار آسانی سے مل جاتے ہیں۔ اس پر گھر کا آدمی ۔ ڈائریکٹروں کے
بارے میں بھی میری یہ تجویز ہے کہ سفر خرچ کے سوا اور کچھ نہ دیا جائے ۔
کنور صاحب دنیاوی آدمی نہ تھے۔ ان کا زیادہ وقت صرف مذہبی کتب کے مطالعہ
کے نذر ہوتا تھا۔ وہ کسی ایسے کام میں شریک نہ ہونا چاہتے تھے جو ان کی مذہبی یکسوئی میں
خلل انداز ہو۔ برے لوگوں نے انہیں انسانی عادات کا نکتہ چین بنا دیا تھا۔ انہیں کسی پر
اعتبار نہ ہوتا تھا۔ مدرسوں اور یتیم خانوں کو چندہ دیتے ہوئے وہ بہت ڈرتے تھے اوراکثر
ان معاملات میں حدود مناسب سے بھی تجاوز کر جاتے تھے۔ مستحقین کو بھی ان سے مایوس
ہو جانا پڑتا تھا، لیکن احتیاط میں نفع کا یقین ہو جانے پر حد سے زیادہ بے احتیاطی پیدا ہو
جاتی ہے۔ مسٹر جان سیوک کی تقریر تاجرانہ معاملہ نہی سے مملو تھی ، مگر کنور صاحب پر اس
سے زیادہ اثر ان کی شخصیت کا پڑا۔ وہ اب ان کی نگاہوں میں صرف دولت کے پجاری نہ
تھے، بلکہ ایک خیر خواہ دوست ۔ ایسا شخص انہیں مغالطہ نہ دے سکتا تھا۔ بولے، جب آپ
اتنی کنایت سے کام کریں گے تو آپ کا کارخانہ ضرور سر سبز ہوگا۔ اس میں کوئی شبہ نہیں ۔
آپ کو شاید ابھی معلوم نہ ہو۔ میں نے یہاں ایک سیواسمتی قائم کر رکھی ہے۔ کچھ دنوں
سے یہی خبط سوار ہے۔ اس میں اس وقت تقریباً ایک سو و النٹیر ہیں۔ میلوں میں عوام کی
حفاظت اور خدمت کرنا اس کا کام ہے۔ میں چاہتا ہوں کہ س کو مالی مشکلات سے ہمیشہ
کے لیے فراغت کر دوں ۔ ہمارے یہاں کی کام کرنے والی جماعتیں اکثر روپیہ کی کمی کی
وجہ سے صرف چند روز زندہ رہتی ہیں۔ میں اپنی اس جماعت کو مضبوط بنانا چاہتا ہوں اور
میری یہ دلی تمنا ہے کہ اس سے ملک میں کچھ بہتری ہو۔ میں اس کام میں کسی سے کچھ مدد
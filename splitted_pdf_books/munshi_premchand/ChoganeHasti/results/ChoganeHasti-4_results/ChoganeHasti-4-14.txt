مسر سیوک: وہ آئے بھی تو یا جبر اگھسیٹ لاتی ؟
جان سیوک: آئی نہیں یا رانی نے آنے نہیں دیا ؟
پر بھو سیوک: وہ تو آنے کو تیار تھی مگر اس شرط پر کہ مجھ پر مذہبی معاملات میں کوئی
جبر نہ کیا جائے ۔
جان سیوک: انہیں یہ شرط کیوں منظور ہونے لگی؟
مسر سیوک: ہاں۔ اس شرط پر میں اس کو نہیں لاسکتی ۔ وہ میرے گھر رہے گی تو
میری بات ماننی پڑے گی ؟
جان سیوک: تم دونوں میں سے ایک کو بھی عقل سے سروکار نہیں ۔ تم احمق ہو۔ وہ
ضدی۔ اس کو کسی طرح منا کر جلد لانا چاہیے۔
پر بھو سیوک: اگر ماما اپنی بات پر اڑی رہیں گی تو شاید وہ پھر گھر نہ جائے ۔
جان سیوک: آخر جائے گی کہاں؟
پر بھوسیوک: اسے کہیں جانے کی ضرورت نہیں۔ رانی اس پر جان دیتی ہیں ۔
جان سیوک : یہ بیل منڈھے چڑھنے کی نہیں ۔ دو میں سے ایک کو دینا پڑے گا۔
لوگ گھر پہنچے تو گاڑی کی آہٹ پاتے ہی ایشو رسیوک نے بڑے محبت آمیز
اشتیاق کے ساتھ پوچھا۔ "صوفی آگئی نا ؟ آ تجھے گلے لگالوں ، یسوع تجھے دامن
میں لے ! “
جان سیوک پاپا ! وہ ابھی یہاں آنے کے قابل نہیں ہے ۔ بہت کمزور ہوگئی ہے۔
دو چار دن کے بعد آئے گی ۔
ایشور سیوک : غضب خدا کا! اس کی یہ حالت ہے اور تم سب اسے اس کے حال پر
چھوڑ آئے ! کیا تم لوگوں میں ذرا بھی غیرت وحمیت نہیں ؟ با لکل خون سفید ہو گیا ؟
رسیوک : آپ جا کر اس کی خوشامد کیجیے گا تو آئے گی ۔ میرے کہنے سے تو نہیں
آئی ۔ بچی تو نہیں کہ گود میں اٹھالاتی ۔
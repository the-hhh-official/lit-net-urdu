نے ان ساری چیزوں میں سے کسی کی تعریف نہیں کی۔ کہیں بھی حیرت یا مسرت کا ایک
لفظ بھی منہ سے نہ نکالا ۔ انہیں خوشی کے بجائے حسد ہوتا تھا۔ حسد میں قدردانی کا مادہ نہیں
ہوتا ۔ وہ سوچ رہی تھیں ۔ ایک یہ خوش قسمت ہیں کہ خدا نے ان کو عیش و تکلف ، آرائش و
تفریح کی اتنی چیزیں دے رکھی ہیں ایک بدقسمت میں ہوں کہ جھونپڑے میں پڑی ہوئی
دن کاٹ رہی ہوں ! سجاوٹ اور بناوٹ کا تو ذکر ہی کیا۔ ضروری چیزیں بھی کافی نہیں ۔
اس پر طرہ یہ کہ ہم صبح سے شام تک جان توڑ محنت کرتے ہیں۔ یہاں کوئی تنکا تک نہیں
اٹھاتا ۔ لیکن اس کا غم کیا ؟ آسمان کی بادشاہت میں تو امیروں کا حصہ نہیں۔ وہ تو ہماری
میراث ہو گی ۔ امیر لوگ کتوں کی طرح دھتکارے جائیں گے ۔ کوئی جھانکنے تک نہ
پائے گا۔
اس خیال سے انہیں گونہ تشفی ہوئی ۔ حسد کی ہمہ گیری ہی مساوات عامہ کے اصولوں کی
ہر دل عزیزی کا سبب ہے۔ رانی صاحبہ کو تعجب ہو رہا تھا کہ ان کو میری کوئی چیز پسند نہ آئی ۔
کسی چیز کی تعریف نہ کی۔ میں نے ایک ایک تصویر اور ایک ایک پیالہ کے لیے ہزاروں
روپے خرچ کیے ہیں۔ ایسی چیزیں یہاں اور کس کے پاس ہیں ۔ اب نایاب ہیں ۔ لاکھوں
روپے خرچ کرنے پر بھی ملیں گی۔ کچھ نہیں یا تو یہ بن رہی ہیں یا ان میں اتنی پر کچھ نہیں کہ
ایسی چیزوں کی قدر کر سکیں ۔
اتنے پر بھی رانی صاحبہ مایوس نہیں ہوئیں۔ ان کو اپنا باغ دکھانے لگیں ۔ طرح طرح
کے پھول اور پودے دکھائے مالی بڑا ہو شیار تھا۔ ہر پودے کے حالات و اوصاف بیان
کرتا جاتا تھا۔ کہاں سے آیا ، کب آیا، کس طرح نصب کیا گیا۔ کیسے اس کی حفاظت کی
جاتی ہے۔ پر مسز سیوک کا منہ اب بھی نہ کھلا۔ یہاں تک کہ آخر میں اس نے ایک ایسی تھی
سی جڑی بوٹی دکھائی جو یروشلم سے لائی گئی تھی ۔ کنور صاحب اسے خود ہی نہایت احتیاط
سے لائے تھے اور اس میں ایک ایک پتی کا نکلنا ان کے لیے ایک ایک خوشخبری تھی۔ مسز
سیوک نے فوراً ہی اس گملے کو اٹھا لیا۔ اسے آنکھوں سے لگایا اور پتیوں کو بوسہ دیا بولیں
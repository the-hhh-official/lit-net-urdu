پر بھوسیوک ماما ! ابھی صوفی کو یہاں دو چار دن اور آرام سے پڑی رہنے دیجیے۔ ابھی
اس کو اٹھنے میں تکلیف ہو گی ۔ دیکھئے نا کتنی کمزور ہوگئی ہے۔
صوفیہ رانی جی بھی یہی کہتی تھیں کہ ابھی میں تم کو نہ جانے دوں گی
مسر سیوک: یہ کیوں نہیں کہتی کہ تیرا ہی جی یہاں سے جانے کو نہیں چاہتا۔ وہاں تیرا اتنا
پیار کون کرے گا؟
صوفیہ نہیں ماما ! آپ میرے ساتھ بے انصافی کر رہی ہیں۔ میں اب یہاں ایک دن
بھی اور نہیں رہنا چاہتی۔ میں اب ان لوگوں کو زیادہ تکلیف نہ دوں گی مگر ایک بات مجھے
معلوم ہو جانی چاہیے مجھ پر پھر تو ظلم نہیں کیا جائے گا؟ میری مذہبی آزادی میں پھر تو کوئی
رکاوٹ نہ ڈالی جائے گی ؟
پر بھو سیوک: صوفی ! تم خواہ مخواہ ان باتوں کا تذکرہ کیوں کرتی ہو؟ تمہارے ساتھ کون
ساجبر کیا جاتا ہے۔ ذراسی بات کا بتنگڑ بناتی ہو ۔
مسر سیوک نہیں تو نے یہ بات پوچھ لی بہت اچھا کیا۔ میں بھی تجھے مغالطہ میں نہیں
رکھنا چاہتی میرے گھر میں یسوع کے مخالفین کے لیے جگہ نہیں ہے۔
پر بھو سیوک : آپ نا حق اس سے الجھتی ہیں ۔ سمجھ بیجھے کوئی ہذیان بک رہی ہے۔
مسر سیوک : کیا کروں؟ میں نے تمہاری طرح فلسفہ نہیں پڑھا۔ واقعہ کو خواب نہیں سمجھ
سکتی۔ یہ وصف تو فلاسفروں ہی میں ہو سکتا ہے۔ یہ مت سمجھو کہ مجھے اپنی اولاد سے محبت
نہیں ہے۔ خدا جانتا ہے میں نے تمہاری خاطر کیا کیا تکلیفیں نہیں اٹھائیں ۔ اس وقت
تمہارے پاپا ایک دفتر میں کلرک تھے ۔ گھر کا سارا کام کاج مجھی کو کرنا پڑتا تھا ۔ بازار جاتی،
کھانا پکاتی ، جھاڑو لگاتی تم دونوں ہی بچپن میں کمزور تھے۔ روز ہی ایک نہ ایک روگ لگا
رہتا تھا۔ گھر کے کاموں سے ذرا فرصت مالتی تو ڈاکٹروں کے پاس جاتی۔ اکثر تم ہیں گود
میں لیے ہی لیے راتیں کٹ جاتیں۔ اتنی قربانی سے پالی ہوئی اولاد کو جب ایشور سے
محرف ہوتے دیکھتی ہوں تو غم و غصہ سے پاگل ہو جاتی ہوں تمہیں میں سچا ایمان کا پکا
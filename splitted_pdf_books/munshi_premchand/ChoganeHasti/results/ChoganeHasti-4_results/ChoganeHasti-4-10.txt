جان سیوک میں فی صد مجھے
کنور صاحب اور پہلے سال!
جان سیوک کم از کم پندرہ فی صدی
کنور صاحب میں پہلے سال دس اور اس کے بعد پندرہ فیصدی پر قناعت کر سکوں گا۔
جان سیوک: تو پھر میں آپ سے یہی کہوں گا کہ آپ حصے خریدنے میں توقف نہ
کریں ۔ خدا نے چاہا تو آپ کو کبھی مایوسی نہ ہوگی ۔
حصے سو روپے کے تھے ۔ کنور صاحب نے پانچ سو حصے خرید لینے کا وعدہ کیا۔ اور
بولے ”کل اول قسط کے دس ہزار روپے بینک کی معرفت آپ کے پاس بھیج دوں
گا۔
جان سیوک کا زیادہ سے زیادہ تخمینہ بھی اس حد تک کا نہ تھا لیکن وہ اس کامیابی پر
خوش نہ ہوئے ۔ ان کا ضمیر اب بھی انہیں ملامت کر رہا تھا۔ تم نے ایک سادہ مزاج
شریف آدمی کو دھوکا دیا ۔ تم نے ملک کی نجاتی ترقی کے لئے نہیں بلکہ اپنے فائدہ کے
لئے یہ کوشش کی ہے۔ ملک کے خادم بن کر تم اپنی پانچوں انگلیاں گھی میں رکھنا چاہتے
ہو۔ تمہارا دلی منشا یہی ہے کہ منافع کا معتد بہ حصہ کسی نہ کسی حیلہ سے خود ہضم کرو۔ تم
نے اس کہاوت پر عمل کیا کہ بنیا مارے جان ۔ چور مارے انجان ۔
اگر کنور صاحب کی شرکت سے عوام میں کمپنی کی ساکھ قائم ہو جانے کا یقین نہ ہوتا
تو مسٹر جان سیوک صاف کہہ دیتے کہ کمپنی اتنے حصے آپ کو نہیں دے سکتی۔ ایک
مفید خلایق جماعت کے روپے کو کسی مشتبہ کا روبار میں لگا کر اس کی ہستی کو معرض خطر
میں ڈالنا خود غرضی کے لئے بھی ایک القمہ تاخ تھا، مگر دولت کا دیوتا ضمیر کی قربانی ہوئے
بغیر خوش نہ ہوتا ۔ ہاں اتنا ضرور ہوا کہ اب تک وہ اس کام کو محض ذاتی نفع کے لئے
کرنا چاہتے تھے ۔ ان کی نیت صاف نہیں تھی ۔ منافع کو مختلف ناموں سے اپنے ہی
ہاتھ میں رکھنا چاہتے تھے۔ اب انہوں نے بے لوٹی کے ساتھ نیک نیتی سے برتاؤ
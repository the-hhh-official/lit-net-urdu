کو کان پکڑ کر کھینچنے لگا۔ مٹھوا بلبلا اٹھا۔ سورداس ابھی تک خفت آمیز انداز سے سر جھکائے
کھڑا تھا۔ مٹھوا کا رونا سنتے ہی اس کے تیور پر بل پڑ گئے اور چہرہ تمتما اٹھا ۔ سر اٹھا کر اندھی
آنکھوں سے تا کتا ہوا بولا ۔ بھیرو ! بھلا چاہتے ہو تو اس کو چھوڑ دو۔ نہیں تو ٹھیک نہ ہو گا۔
اس نے تم کو کون سی ایسی گولی مار دی تھی کہ تم اسے مارے ڈالتے ہو۔ کیا سمجھتے ہو کہ اس کے
سر پر کوئی ہے ہی نہیں ۔ جب تک میں جیتا ہوں ، کوئی اسے ٹیڑھی نگاہوں سے دیکھ نہیں
سکتا۔ دلاوری تو جب دیکھنا کہ کڑے آدمی سے ہاتھ ملاتے ۔ اس لڑکے کو پیٹ دیا تو کون
سی بڑی بہادری دکھائی ؟
بھیرو : مار کی اتنی اکھر ہے تو اسے روکتے کیوں نہیں؟ ہم کو چڑائے گا تو ہم پیٹیں گے ۔
ایک بار نہیں ۔ ہزار بار تم کو جو کرنا ہو کر لو۔
جگد ھر لڑکے کو ڈانٹنا تو دور، اوپر سے اور شہ دیتے ہو۔ وہ تمہارا دولارا ہوگا ۔ دوسرے
کیوں..
سورداس: چپ بھی رہو۔ آئے ہو وہاں سے نیائے کرنے لڑکوں کی تو یہ عادت ہی
ہوتی ہے، پر اس کے لیے کوئی انہیں مار بھی نہیں ڈالتا۔ تمہیں لوگوں کو اگر کسی دوسرے
لڑکے نے چڑایا ہوتا تو منہ تک نہ کھولتے ۔ دیکھتا تو ہوں جدھر سے نکلتے ہو۔ لڑکے تالیاں
بجا بجا کر چڑاتے ہیں ۔ پر آنکھیں بند کیے اپنی راہ چلے جاتے ہو۔ جانتے ہونا کہ جن
لڑکوں کے ماں باپ ہیں ، انہیں ماریں گے تو وہ آنکھیں نکال لیں گے۔ کیلے کے لیے تو
ٹھیکر ابھی تیز ہوتا ہے۔
بھیرو : دوسرے لڑکوں کی اور اس کی برابری ہے؟ داروغہ جی کی گالیاں کھاتے ہیں تو
ڈومروں کی گالیاں بھی کھائیں؟ ابھی تو دو ہی طمانچے لگائے ہیں پھر چڑ آئے تو اٹھا کر
پیک دوں ۔ مرے یا جیے۔
سورداس: (مٹھو کا ہاتھ پکڑ کر ) مٹھوا چڑا تو ! دیکھوں یہ کیا کرتے ہیں؟ آج جو کچھ ہونا
ہے یہیں ہو جائے گا۔
کمانے کی مشین نہیں ہوں ۔ انسان ہوں ۔ زر کی ہوس نے ابھی تک میرے جذبات
کو فنا نہیں کیا ۔ اگر میں اپنی خداداد طباعی سے کام نہ لوں تو یہ میری احسان فراموشی ہو
گی۔ قدرت نے مجھے دولت کمانے کے لیے بنایا ہی نہیں ورنہ وہ مجھ کو یہ جذبات
کیوں عطا کرتی ۔ کہتے تو ہیں کہ اب مجھے روپوں کی کیا فکر تھوڑے دنوں کا مہمان
ہوں ۔ گویا یہ سب تیاریاں میرے لیے ہو رہی ہیں ! لیکن ابھی کہہ دوں کہ آپ
میرے لیے یہ تکلیف نہ اٹھائیے۔ میں جس حالت میں ہوں ، اس میں خوش ہوں تو
کہرام برپا ہو جائے۔ اچھی بلا گلے پڑی ۔ جاکر دیہاتیوں پر رعب جمائیے ۔ ان کو
دھمکائیے ۔ انہیں گالیاں سنائیے ۔ کیوں؟ ان سب نے کوئی نئی بات نہیں کی ہے ۔
کوئی ان کی جائیداد پر جبرا قبضہ کرے گا تو لڑنے پر آمادہ ہو ہی جائیں گے ۔ اپنے
حقوق کے تحفظ کا ان کے پاس اور کون سا ذریعہ ہے؟ آج میرے گھر پر کوئی قبضہ کرنا
چاہے تو میں کبھی چپ چاپ نہ بیٹھوں گا۔ صبر تو نا امیدی کی انتہائی حالت کا نام ہے۔
جب تک ہم بالکل مجبور نہیں ہو جاتے ، صبر نہیں کرتے ۔ ان میاں جی کو بھی ذراسی
چوٹ آگئی تو فریاد لے کر پہنچے۔ خوشامدی ہے۔ تعلق سے اپنا اعتبار قائم کرنا چاہتا
ہے۔ ان کو بھی غریبوں پر رعب جمانے کی دھن سوار ہو گی مل کر نہیں رہتے بنتی ۔ پاپا
کی بھی یہی خواہش کرے۔ خدا کرے سب کے سب بگڑ کھڑے ہوں ۔ گودام میں
آگ لگا دیں اور ان حضرت کی ایسی خبر لیں کہ وہاں سے بھاگتے ہی بنے ! طاہر علی
سے خفا ہو کر بولے ۔ کیا بات ہوئی کہ سب کے سب بگڑ کھڑے ہوئے؟“
طاہر: حضور ! بالکل بے سبب ۔ میں تو خود ہی ان سبوں سے اپنی جان بچاتا رہتا
ہوں ۔
پر بھو سیوک : معلول کے لیے ملت کا ہونا ضروری ہے، لیکن آج معلوم ہوا کہ یہ
بھی ایک فلسفیا نہ راز ہے ۔ کیوں؟
طاہر : ( بات نہ سمجھ کر ) جی ہاں اور کیا۔
پر بھو سیوک: جی ہاں اور کیا کے کیا معنے؟ کیا آپ بات بھی نہیں سمجھتے؟ یا بہرے
پن کا مرض ہے؟ میں کہتا ہوں۔ بلا چنگاری کے آگ نہیں لگ سکتی ۔ آپ فرماتے
ہیں۔ جی ہاں اور کیا ۔ آپ نے کہاں تک تعلیم پائی ہے؟
طاہر : ( خائف ہو کر ) حضور اندل تک تعلیم پائی تھی۔ مگر بد قسمتی سے پاس نہ ہو
سکا۔ پھر بھی جو کام میں کر سکتا ہوں، اس کو مڈل پاس کر دے تو جو جرمانہ کہیے دوں ۔
عرصہ تک چنکی میں محرر رہ چکا ہوں ۔
پر بھوسیوک تو پھر آپ کی علمیت و فضلیت پر کسے شک ہو سکتا ہے۔ آپ کے
کہنے پر مجھے مان لینا چاہیے کہ آپ خاموش بیٹھے ہوئے کتب بینی میں محو تھے یا شاید
یا دالہی میں غرق تھے اور مخالفوں کی ایک مسلح جماعت پہنچ کر آپ پر حملے کرنے لگی ۔
طاہر حضور تو خود ہی چل رہے ہیں۔ میں کیا عرض کروں ۔ تحقیقات کر لیجیے گا۔
پر بھوسیوک : آفتاب کو بتلانے کے لیے چراغ کی ضرورت نہیں ہوتی ۔ دہقانی
عموماً امن پسند ہوتے ہیں۔ جب تک انہیں بھڑ کایا نہ جائے لڑائی جھگڑا نہیں
کرتے ۔ آپ کی طرح انہیں یاد الہی سے روٹیاں نہیں ماتیں ۔ سارا دن سرکھپاتے
میں جب روٹیاں میسر آتی ہیں۔ تعجب ہے کہ آپ پر جو کچھ بیتی اس کا سبب بھی نہیں
بتلا سکتے ۔ اس کے معنے اس کے سوا اور کیا ہو سکتے ہیں کہ یا تو آپ کو خداوند تعالی نے
بہت موٹی عقلی دی ہے یا آپ اپنا رعب جمانے کے لیے لوگوں پر بے جا دباؤ ڈالتے
ہیں ۔
طاہر: حضور الڑائی کی ابتدا تو لڑکوں سے ہوئی۔ محلہ کے کئی لڑکے میرے لڑکوں کو
مار رہے تھے۔ میں نے جا کر ان سبھوں کی گوشمالی کر دی ۔ بس اتنی ذراسی بات پر
لوگ چڑھ آئے ۔
پر بھوسیوک: خیر شکر ہے۔ آپ کے ساتھ خدا نے اس قدر بے انصافی نہیں کی جتنا
میں سمجھتا تھا۔ آپ کے اور محلہ کے لڑکوں میں مار پیٹ ہو رہی تھی ۔ آپ نے اپنے
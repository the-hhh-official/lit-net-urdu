ٹھا کر دین نے کہا ۔ نا یک رام بھلا ما نو یا برا بھول تمہاری تھی ۔ یہ لوگ گالی نہیں
سہہ سکتے ۔
نا یک رام : ارے تو میں نے گالی کب دی تھی ۔ بھائی میں نے تو یہی کہا تھا کہ
ایک ہی ہاتھ میں کرستانی نکل جائے گی۔ بس اس پر بگڑ گیا۔
جمنی اپنے دروازہ پر کھڑی ہوئی یہ تماشا دیکھ رہی تھی ۔ آ کر بجرنگی کو کوسنے لگی ۔
کھڑے منہ تا کتے رہے اور لونڈ مار پیٹ کر چلا گیا ۔ ساری پہلوانی دھری رہ گئی ۔
بجرنگی: میں تو جیسا گھبرا گیا۔
جمنی: چپ بھی رہو ۔ لاج نہیں آتی۔ ایک لونڈ ا آ کر سب کو پچھاڑ گیا۔ یہ تم
لوگوں کے گھمنڈ کا ڈنڈ ہے۔
ٹھا کر دین: بہت سچ کہتی ہو جمنا ۔ یہ تماشا دیکھ کر یہی کہنا پڑتا ہے کہ بھگوان کو
ہمارے گرور ( غرور ) کی سجا (سزا) دینی تھی۔ نہیں تو کیا ایسے ایسے جو دھا کچھ پتلیوں
کی طرح کھڑے رہتے ۔ بھگوان کسی کا گھمنڈ نہیں رکھتے ۔
نا یک رام : یہی بات ہو گی۔ میں اپنے گھمنڈ میں کسی کو کچھ نہ سمجھتا تھا۔
یہ باتیں کرتے ہوئے لوگ نا یک رام کے گھر آئے کسی نے آگ جلائی ۔ کوئی
ہلدی پینے لگا۔ ذرا دیر میں محلہ کے اور لوگ آ کر جمع ہو گئے۔ سب کو تعجب تھا کہ
نا یک رام جیسا پھنکیت اور لٹھ بازکس طرح زک کھا گیا ۔ کہاں سینکڑوں کے بیچ سے
بے داغ نکل آتا تھا۔ کہاں ایک چھوکرے نے لٹھاڑ ڈالا ۔ بھگوان کی مرضی !
جگہ ھر ہلدی کی لیپ کرتا ہوا بولا ۔ ” یہ ساری آگ بھیرہ کی لگائی ہوتی ہے۔ اس
نے راستہ ہی میں صاحب کے کان بھر دیئے تھے۔ میں نے تو دیکھا کہ اس کی جیب
میں پستول بھی تھا ۔
نا یک رام پستول اور بندوق سب دیکھوں گا ۔ اب تو لاگ پڑ گئی ہے۔
ٹھا کر دین: کوئی استھان کروا دیا جائے ۔
لیے، دل بہلانے کے لیے ہے۔ رونے کے لیے نہیں ۔“
سورد اس اٹھ کھڑا ہوا اور فاتحانہ تکبر کے نشہ میں راکھ کے ڈھیر کو دونوں ہاتھوں
سے اڑانے لگا۔
ہم جوش کی حالت میں مقررہ حد سے آگے بڑھ جاتے ہیں ۔ وہ ضبط کہاں ہے جو
دشمن پر فتح پانے کے بعد تلوار کومیان میں کرلے۔
ایک لمحہ میں مٹھوا گھیو اور محلہ کے بیسوں لڑکے آ کر اس راکھ کے ڈھیر کے
چاروں طرف جمع ہو گئے اور اپنے بے انتہا سوالات سے سور داس کو پریشان کر دیا۔
اس کو راکھ اڑاتے دیکھ کر ان سب کو بھی ایک مشغلہ ہاتھ آیا۔ راکھ کی بارش ہونے
لگی ۔ ذرا دیر میں ساری رکھ بکھر گئی اور زمین پر صرف سیاہ نشانات رہ گئے ۔
مٹھوانے پوچھا : دادا اب ہم رہیں گے کہاں ؟
سور داس : دوسرا گھر بنائیں گے۔
مٹھوا: اور جو کوئی پھر آگ لگا دے۔
سور داس : تو پھر بنائیں گے۔
مٹھوا: اور جو پھر لگا دے؟
سور داس تو ہم پھر بنائیں گے۔
مٹھوا: اور جو کوئی ہجار ( ہزار ) بار لگا دے؟
سور داس : تو ہم ہزار بار بنائیں گے!
لڑکوں کو گنتی سے خاص دل چسپی ہوتی ہے۔ مٹھوا نے پھر پوچھا : ” اور جو کچھ سو
لاکھ بار لگائے دے؟ سور داس نے اسی طفلا نہ سادگی سے جواب دیا ۔ تو ہم بھی سو
لاکھ بار بنائیں گے ۔“
جب وہاں راکھ کی ایک چنکی بھی نہ رہی تو سب لڑکے کسی دوسرے مشغلہ کی تلاش
میں دوڑے ۔ آفتاب کی روشنی خوب پھیل گئی تھی ۔ سور داس نے بھی لکڑی سنبھالی اور
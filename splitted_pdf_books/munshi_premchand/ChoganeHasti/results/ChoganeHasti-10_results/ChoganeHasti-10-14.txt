لیکن آج جانا کہ تم زبردست ہو ۔ تمھیں اپنی طاقت پر غرور ہے اس لیے اب ہم بھی تم
کو اپنی طاقت دکھا ئیں تو اس میں کوئی نا انصافی نہیں ہے ۔“
ان الفاظ میں نیک نیتی جھلک رہی تھی ۔ ٹھاکر دین نے کہا۔ ”جو را پنڈا جی کی
باتوں کا خیال نہ کریں ۔ ان کی عادت ہی ایسی ہے جو کچھ منہ میں آیا بک ڈالتے
ہیں ۔ ہم لوگ آپ کے تابعدار ہیں ۔“
نا یک رام : آپ دوسروں کے بل پر کودتے ہوں گے ۔ یہاں اپنے ہاتھوں کے
بل کا بھروسہ رکھتے ہیں ۔ آپ لوگوں کے دل میں جو ارمان ہو نکال ڈالیے ۔ پھر نہ
کہنا کہ دھوکے میں وار کیا (آہستہ سے ) ایک ہی ہاتھ میں ساری کرستانی نکل
جائے گی ۔
پر بھو سیوک کیا کہا ؟ ذرا زور سے کیوں نہیں کہتے ؟
نا یک رام : ( کچھ ڈر کر ) کہہ تو رہا ہوں ۔ جو ارمان ہو نکال ڈالیے ۔
پر بھوسیوک نہیں تم نے کچھ اور کہا ہے ۔
نا یک رام جو کچھ کہا ہے وہی پھر کہہ رہا ہوں کسی کا ڈر نہیں ہے۔
پر بھو سیوک: تم نے گالی دی ہے؟
یہ کہتے نہ ہوئے پر بھو سیوک فٹن سے نیچے اتر پڑے۔ آنکھوں سے شعلے نکلنے لگے۔
نتھنے پھڑک اٹھے۔ سارا جسم تھر تھرانے لگا۔ ایڑیاں اس طرح اچھل رہی تھیں
گو یا کسی ابلتی ہوئی ہانڈی کا ڈھکنا ہیں۔ چہرہ کی حالت تبدیل ہو گئی۔ ان کے ہاتھ
میں صرف ایک پتلی سی چھڑی تھی ۔ فٹن سے اترتے ہی وہ جھپٹ کرنا یک رام کے
گلے پر پہنچ گئے۔ اس کے ہاتھ سے لاٹھی چھین کر پھینک دی اور متواتر کئی بیت
لگائے ۔ نا یک رام دونوں ہاتھوں سے واروں کو روکتا ہوا پیچھے ہٹتا جاتا تھا۔ معلوم
ہوتا تھا اس کے اوسان خطا ہو گئے ہیں ۔ وہ جانتا تھا کہ شریف لوگ مار کھا کر چاہے
چپ ہو جائیں، پر گالی نہیں برداشت کر سکتے ۔ کچھ پشیمانی ، کچھ حملہ کی تیزی، کچھ
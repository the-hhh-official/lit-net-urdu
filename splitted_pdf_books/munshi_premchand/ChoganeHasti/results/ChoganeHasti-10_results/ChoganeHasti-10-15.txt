انجام کا خوف ، ان باتوں نے اس کو وار کرنے کی مہلت نہ دی۔ لگا تا رواروں سے
وہ چوندھیا سا گیا ۔ اس میں کوئی شک نہیں کہ پر بھو سیوک اس کے جوڑ کے نہ تھے مگر
اس میں وہ پاک ہمت ، وہ حق بجانب ہونے کی بات نہ تھی جس کو تعدا د اور اسلحہ اور
طاقت کی پروا نہیں ہوتی ۔
اور لوگ بھی بدحواس سے کھڑے تھے۔ کسی نے بیچ بچاؤ تک نہ کیا۔ بجرنگی نایک
رام کے پسینہ کی جگہ خون بہانے والوں میں تھا۔ دونوں ساتھ کھیلے اور ایک ہی
اکھاڑے میں لڑے تھے۔ ٹھا کر دین اور کچھ نہ کر سکتا تھا تو پر بھوسیوک کے سامنے
کھڑا ہو سکتا تھا لیکن دونوں کے دونوں گم صم سے تکتے رہے۔ یہ سب کچھ پلک
مارنے میں ہو گیا ۔ پر بھو سیوک ابھی تک بیت مارتے جاتے تھے ۔ جب دیکھا کہ
چھڑی سے کوئی اثر نہیں ہو رہا تو ٹھوکر لگانی شروع کی ۔ یہ چوٹ کارگر ہوئی ۔ دو ہی
تین ٹھوکریں پڑیں تھیں کہ نا یک رام ران میں چوٹ کھا کر گر گیا ۔ اس کے گرتے ہی
بجرنگی نے دوڑ کر پر بھو سیوک کو ہٹا دیا اور بولا ۔ بس صاحب بس ۔ اب اس میں
خیریت ہے کہ آپ چلے جائیے نہیں تو خون ہو جائے گا۔“
پر بھو سیوک: ہم کو کوئی چڑ کٹا سمجھ لیا ہے۔ بد معاش ! خون پی لوں گا۔ گالی دیتا
ہے۔
بجرنگی بس اب بہت نہ بڑھیے ۔ یہ اسی گالی کا پھل ہے کہ آپ یوں کھڑے ہیں۔
نہیں تو اب تک نہ جانے کیا ہو گیا ہوتا ۔
پر بھو سیوک جنون کے درجہ سے گزار کر مصلحت کے درجہ میں پہنچ چکے تھے۔ جا کر
فٹن میں بیٹھ گئے اور گھوڑے کو چابک ماری۔ گھوڑا ہوا ہو گیا ۔
بجرنگی نے جا کرنا ایک رام کو اٹھایا ۔ گھٹنوں میں بہت چوٹ آئی تھی ۔ کھڑا نہ ہوا
جاتا تھا۔ معلوم ہوتا تھا ہڈی ٹوٹ گئی ہے۔ بجرنگی کا کندھا پکڑ کر آہستہ آہستہ لنگڑاتے
ہوئے گھر چلے۔
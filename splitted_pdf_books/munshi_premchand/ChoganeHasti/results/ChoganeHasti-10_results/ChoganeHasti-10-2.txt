کیے تھے۔ وہ سب اڑا لے گیا۔ کہتا ہوں لوٹا دو تو لڑنے پر تیار ہوتا ہے!
سورداس: پھر وہی رٹ لگائے جاتے ہو۔ کہہ دیا کہ میرے پاس روپے نہیں تھے
کسی اور جگہ سے مارا یا ہو گا۔ میرے پاس پانچ سو روپے ہوتے تو چین کی ہنسی نہ
بجاتا۔ دوسروں کے سامنے ہاتھ کیوں پسارتا؟
جگدھر: سورداس! اگر تم بھری گنگا میں کہو کہ میرے روپے نہیں ہیں تو میں نہ مانوں
گا۔ میں نے اپنی آنکھوں سے وہ تھیلی دیکھی ہے۔ بھیرو نے اپنے منہ سے کہا ہے
کہ یہ تھیلی جھونپڑے میں دھرن کے اوپر رکھی ہے۔ تمہاری بات کیسے مان لوں؟
سو بھاگی: تم نے تھیلی دیکھی ہے؟
جگدھر: ہاں دیکھی نہیں تو کیا جھوٹ بولتا ہوں؟
سو بھاگی: سورداس سچ سچ بتا دو۔ روپے تمہارے ہیں؟
سورداس: پاگل ہو گئی ہے کیا؟ ان کی باتوں میں آ جاتی ہے۔ بھلا میرے پاس
روپے کہاں سے آئے؟
جگدھر: ان سے پوچھو۔ روپے نہ تھے تو اس وقت راکھ بٹور کر کیا ڈھونڈ رہے تھے؟
سو بھاگی نے سورداس کے چہرہ کی طرف غور سے دیکھا۔ اس کی حالت اس
مریض کی سی تھی جو اپنے عزیزوں کی تسکین کے لیے اپنی نا قابل برداشت تکلیف
کے چھپانے کی ناکام کوشش کر رہا ہو۔ جگدھر کے قریب آ کر بولی۔ ” روپے ضرور
تھے۔ اس کا چہرہ کہے دیتا ہے۔"
جگدھر: میں نے تھیلی اپنی آنکھوں سے دیکھی ہے۔
سو بھاگی: اب چاہے وہ مجھے مارے یا نکالے، پر رہوں گی اس کے گھر میں۔ کہاں
کہاں تھیلی کو چھپائے گا۔ کبھی تو میرے ہاتھ لگے گی۔ میرے ہی کارن ان پر یہ
مصیبت پڑی ہے۔ میں نے ہی اجاڑا ہے۔ میں ہی بناؤں گی۔ جب تک اس کے
روپے نہ دلا دوں گی۔ مجھے چین نہ آئے گا۔
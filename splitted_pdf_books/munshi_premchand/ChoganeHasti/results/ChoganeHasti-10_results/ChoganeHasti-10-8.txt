لڑکوں کے رونے کی آواز سنی اور آپ کا خون جوش میں آیا ۔ دہقانوں کے لڑکوں
میں اتنی جرات کہ وہ آپ کے لڑکوں کو ماریں؟ غضب خدا کا ۔ آپ کی شرافت اس
کی متحمل نہ ہو سکی۔ آپ نے مصلحت ، دوراندیشی ، دانائی سب کو سمیٹ کر طاق پر
رکھ دیا اور ان گستاخ لڑکوں کو مار نے دوڑے۔ تو اگر آپ جیسے مہذب شخص کو لڑکوں
کی طفلا نہ جنگوں میں مداخلت کرتے دیکھ کر اور لوگ بھی آپ کی تقلید کریں تو آپ کو
شکایت نہ ہونی چاہیے۔ آپ کو دنیا میں اتنے عرصہ تک رہنے پر یہ تجربہ ہو جانا چاہیے
تھا کہ لڑکوں کے بیچ میں بوڑھوں کو نہ پڑنا چاہیے۔ اس کا نتیجہ برا ہوتا ہے۔ اگر آپ کو
یہ تجربہ نہ تھا تو اب سبق کے لیے آپ کو خوش ہونا چاہیے جس کے ذریعہ آپ کو ایک
نہایت ضروری او را ہم تجربہ حاصل ہوا۔ اس کے لیے فریا د کرنے کی ضرورت نہ تھی ۔
فٹن اڑی جاتی تھی اور اس کے ساتھ طاہر علی کے ہوش بھی اڑے جاتے تھے ۔ دل
میں کہہ رہے تھے، میں سمجھتا تھا کہ ان حضرت میں زیادہ انسانیت ہو گی ، پر دیکھتا
ہوں تو یہ اپنے پدر بزرگوار سے بھی دو انگل اونچے ہیں۔ نہ ہاری مانتے ہیں نہ جیتی۔
یہ طعنے برداشت نہیں ہو سکتے ۔ کچھ مفت تنخواہ نہیں دیتے ۔ کام کرتا ہوں، اجرت لیتا
ہوں ۔ کنایہ مجھے رذیل، احمق ، جاہل، سب کچھ بنا ڈالا۔ ابھی عمر میں مجھ سے کتنے
چھوٹے ہیں ۔ ماہر سے دو چار سال بڑے ہوں گے مگر مجھے اس طرح آڑے
ہاتھوں لے رہے ہیں ۔ گویا میں نادان بچہ ہوں ۔ دولت زیادہ ہونے سے کیا عقل
بھی زیادہ ہو جاتی ہے۔ آرام سے زندگی بسر ہوتی ہے جبھی یہ باتیں سوجھ رہی ہیں۔
روٹیوں کے لیے ٹھوکریں کھانی پڑتیں تو معلوم ہو جاتا کہ تجربہ کیا چیز ہے۔ آقا کوئی
بات اعتراض کے قابل دیکھے تو سمجھانے کا اس کو حق ہے۔ اس کی مجھے شکایت نہیں
مگر جو کچھ ہو نرمی اور ہمدردی کے ساتھ ۔ یہ نہیں زہرا گانے لگو۔ کلیجہ کو چھلنی بناڈالو۔
یہی باتیں ہو رہی تھیں کہ پانڈے پورا پہنچا۔ سور د اس آج بہت خوش نظر آ رہا تھا
اور روز سواریوں کے نکل جانے کے بعد دوڑتا تھا۔ آج آگے ہی سے ان کا خیر مقدم
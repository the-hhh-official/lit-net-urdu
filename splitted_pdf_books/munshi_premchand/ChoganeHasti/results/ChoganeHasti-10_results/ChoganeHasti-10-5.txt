سڑک کی طرف چلا ۔ ادھر جگدھر یہاں سے نائک رام کے پاس گیا اور وہاں بھی یہ
سب حال کہہ سنایا ۔ پنڈا نے کہا ۔ میں بھیرو کے بات سے روپے وصول کروں گا ۔
جاتا کہاں ہے؟ اس کی ہڈیوں سے روپے نکال کر دم لوں گا ۔ اندھا اپنے منہ سے کچھ
کہے یا نہ کہے ۔“
جگدھر وہاں سے بجرنگی ، دیا گر ، ٹھا کر دین وغیرہ محلہ کے سب چھوٹے بڑے
آدمیوں سے ملا اور یہ قصہ بیان کیا۔ حسب ضرورت واقعی بات میں نمک مرچ بھی
لگاتا جاتا تھا۔ سارا محلہ بھیرو کا دشمن ہو گیا۔
سورد اس تو سڑک کے کنارے راہ گیروں کے جان و مال کی خیر منا رہا تھا۔ یہاں
محلہ والوں نے اس کی جھونپڑی بنانی شروع کی ۔ کسی نے پھوس دیا۔ کسی نے بانس
دیئے ، کسی نے دھرن دی۔ کئی آدمی جھونپڑی بنانے لگ گئے ۔ جکدھر ہی اس
جماعت کا خاص مشیر تھا۔ اپنی زندگی میں شاید ہی اس نے اتنا حوصلہ دکھلایا ہو۔ حسد
میں صرف سیاہی نہیں ہوتی بلکہ کچھ سفیدی بھی ہوا کرتی ہے۔ شام تک جھونپڑا تیار ہو
گیا۔ پہلے سے کہیں زیادہ وسیع اور مضبوط جمنی مے مٹی کے دو گھڑے اور دو تین
ہانڈیاں لاکر رکھ دیں۔ ایک چولہا بھی بنا دیا۔ سب نے صلاح کر رکھی تھی کہ سورداس
کو جھونپڑی کے بننے کی ذرا بھی خبر نہ ہو۔ جب وہ شام کو آئے تو گھر کو دیکھ کر متعجب
ہو جائے اور پوچھنے لے ۔ کس نے بنایا؟ اس وقت سب لوگ کہیں کہ آپ ہی آپ
تیار ہو گیا۔
(12)
پر بھو سیوک طاہر علی کے ساتھ چلے تو باپ پر جھلائے ہوئے تھے ۔ ” یہ مجھے کولہو کا
بیل بنانا چاہتے ہیں ۔ آٹھوں پہر تمباکو کے نشے میں ڈبویا پڑا ہوں۔ حکام کے
آستانوں پر سجدے کروں ۔ حصص فروخت کرتا پھروں۔ اخبار میں اشتہارات
چھواؤں بس مجسم سگریٹ کی ڈبیہ بن جاؤں ۔ یہ مجھ سے نہیں ہو سکتا۔ میں دولت
بھیرو : ہجور کا تابعدار ہوں ۔ آپ سے پھو جداری کروں گا منشی جی سے پوچھیے ۔
جھوٹ کہتا ہوں یا بیچ ۔ سرکار نہ جانے کیوں سارا محلہ مجھ سے دشمنی کرتا ہے۔ اپنے
گھر میں ایک روٹی کھاتا ہوں ۔ وہ بھی لوگوں سے نہیں دیکھا جاتا ۔ یہ جو اندھا ہے۔
ہجور ایک ہی بدمعاش ہے۔ دوسروں کی بہو بیٹیوں پر بری نگاہ رکھتا ہے۔ مانگ مانگ
کر روپے جوڑے ہیں ، لین دین کرتا ہے۔ سارا محلہ اس کے کہنے میں ہے۔ اسی
کے چیلے بجرنگی اہیر نے پھو جداری کی ہے۔ مال مست ہے۔ گائیں بھینسیں لگتی ہیں۔
پانی ملا ملا کر دودھ بیچتا ہے۔ اس کے سوا کس کا گردہ ہے کہ ہجور سے پھو جداری
کرے۔
پر بھو سیوک : اچھا! اس اندھے کے پاس روپے بھی ہیں ۔
بھیرو ، ہجو را بنا روپیوں کے اتنی گرمی اور کیسے ہو گی ؟ جب پیٹ بھرتا ہے تبھی تو بہو
بیٹیوں پر نگاہ ڈالنے کی سوجھتی ہے ۔
پر بھوسیوک: بیکار کیوں بکتا ہے؟ اندھا آدمی کیا بری نگاہ ڈالے گا؟ میں نے تو سنا
ہے کہ وہ بہت سیدھا سادہ آدمی ہے ۔
بھیرو : آپ کا کتا آپ کو تھوڑا ہی کا تھا ہے۔ آپ تو اس کی پیٹھ سہلاتے ہیں۔ پر
جنہیں کاٹنے کو دوڑتا ہے وہ تو اس کو اتنا سیدھا نہ سمجھیں گے۔
اتنے میں بھیرو کی دکان آگئی کئی گاہک اس کی راہ دیکھ رہے تھے۔ وہ اپنی دکان
میں چلا گیا ۔ اس وقت پر بھو سیوک نے طاہر علی سے کہا ۔ آپ کہتے ہیں سارا محلہ
مجھے مل کر مار نے آیا تھا۔ مجھے اس پر یقین نہیں آتا ۔ جہاں لوگوں میں اتنی نا اتفاقی
اور نا چاتی ہے وہاں اس قدراتفاق ہونا غیر ممکن ہے۔ دو آدمی ملے۔ دونوں ایک
دوسرے کے دشمن ۔ اگر آپ کی جگہ کوئی دوسرا شخص ہوتا تو اس باہم نا چاقی سے
حسب مرضی فائدہ اٹھاتا ۔ ان کو آپس میں لڑا کر دور سے تما شا د یکھتا۔ مجھے تو ان
لوگوں پر غصہ کی بجائے رحم آتا ہے۔“
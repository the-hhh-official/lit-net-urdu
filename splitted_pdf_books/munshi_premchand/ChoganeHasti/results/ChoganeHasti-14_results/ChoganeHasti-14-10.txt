یہ کہہ کر انہوں نے دکھ بھری نگاہوں سے اندو کی طرف دیکھا ۔ گویا ساری دنیا کی
مصیبت انہی کے سر آپڑی ہو ۔ گویا کوئی دہقانی پولیس کے پنجہ میں پھنس گیا ہو۔ ذرا
دم لے کر پھر بولے ۔ اگر میں نے ان کی مخالفت کی تو مشکل میں پڑ جاؤں گا۔
تمہیں معلوم نہیں کہ ان انگریز حکام کو کتنے اختیارات ہوتے ہیں۔ یوں چاہوں تو
اسے نوکر رکھ لوں مگر اس کی ایک شکایت پر میری ساری آبرو پر پانی پھر جائے گا۔
حکام بالا دست اس کے خلاف میری ایک بھی نہ سنیں گے ۔ رئیسوں کو اتنی آزادی
بھی نہیں جو ایک معمولی کسان کو ہے۔ ہم سب ان کے ہاتھوں کے کھلونے ہیں۔
جب چاہیں زمین پر چپک کر چکنا چور کر دیں۔ میں اس کی بات ٹال نہیں سکتا ۔ مجھ پر
رحم کرو۔“
اندو نے ترجمانہ انداز سے دیکھ کر کہا۔ مجھے آپ کیا کرنے کو کہتے ہیں؟“
راجہ صاحب : یہی کہ یا تو خاموش رہ کر اس بے انصافی اور ستم کوشی کا تما شاد کھویا
مجھے اپنے ہاتھوں سے تھوڑا سا سنکھیا کھلا دو۔
راجہ صاحب کی اس بزدلی اور مجبوری پر ان کے خوف زدہ چہرہ اور قابل رحم عاجزی
والتجا پر اندو کو رحم آگیا ۔ اس رحم میں ہمدردی یا خاطر داری نہ تھی۔ یہ وہ رحم تھا جو
بھکاری کو دیکھ کر کسی فیاض طبع انسان کے دل میں پیدا ہو جاتا ہے۔ سوچنے لگی ، ہائے
اس خوف کا بھی کوئی ٹھٹانا ہے۔ بچے ہوا سے بھی اتنا نہ ڈرتے ہوں گے ۔ مان لیا
کلارک ناراض ہی ہو گیا تو کیا کرے گا۔ عہدہ سے برطرف نہیں کر سکتا، یہ اس کے
اختیار سے باہر ہے۔ ریاست ضبط نہیں کر سکتا۔ واویلا مچ جائے گا۔ زیادہ سے زیادہ
اتن اگر سکتا ہے کہ افسروں سے شکایت کر دے ، لیکن اس وقت ان سے بحث کرنا
بے فائدہ ہے ۔
راجہ صاحب چپکے سے اٹھے اور چلے گئے ۔ اسی طرح جیسے کوئی غرض سے باؤلا
اسامی مہاجن کے انکار سے مایوس ہر کر اٹھے۔ اندو کی تشفی سے انہیں اطمینان نہ ہوا۔
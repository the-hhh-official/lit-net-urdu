سوچنے لگے کہ میں اس کی نظروں میں گر گیا۔ میں بدنامی سے اس قدر ڈرتا تھا مگر
اب گھر ہی میں منہ دکھانے کے قابل نہ رہا۔
بولی ۔ اگر آپ سمجھتے ہیں کہ کلارک سے بحث کرنا میرے لیے مناسب نہیں تو
میں خاموش رہوں گی اور آپ کے کام میں دخل اندازی نہ کروں گی ۔
راجہ صاحب کے جاتے ہی اندو نے ایک لمبی سانس لی اور فرش پر لیٹ گئی۔ اس
کے منہ سے یکایک یہ الفاظ نکلے۔ ان کی دل سے کیسے عزت کروں؟ انہیں اپنا دیوتا
کیسے سمجھوں؟ معلوم نہیں۔ اس نا عقیدت مندی کی مجھے کیا سزا ملے گی۔ میں اپنے
شوہر کی پرستش کرنا چاہتی ہوں۔ مگر دل پر میرا قابو نہیں۔ بھگوان ! تم مجھے اس کڑی
آزمائش میں کیوں ڈال رہے ہو؟“
(16)
اراوالی کی پہاڑیوں میں ایک برگد کے درخت کے نیچے و نے سنگھ بیٹھے ہوئے
ہیں ۔ برسات نے اس سنسان ہخت ، خشک اور پھر لیلے علاقے میں رونق پیدا کر دی
ہے مگرونے کی نگاہ میں اس قدرتی حسن کی طرف نہیں ہے۔ ان کے دل میں ہر
وقت ایک کشمکش قائم رہتی ہے۔ قومی خدمت ان کا مقصد تھا۔ محبت کے کانٹے اس
میں رکاوٹ پیدا کر رہے تھے۔ وہ ہر وقت اس مقصد کے آڑے آتے تھے۔ کبھی کبھی
وہ درد دل سے بے قرار ہو کر سو چتے ہیں ۔ صوفی نے مجھے اس آتش کدہ سے کیوں
نکالا؟ بیرونی آگ صرف جسم کو فنا کرتی ہے جو خودہی فانی ہے مگر اندرونی آگ روح
کو خاک سیاہ کر دیتی ہے ۔
ونے کو یہاں آئے کئی مہینے ہو گئے مگر ان کی دل کی بے چینی وقت کے ساتھ ہی
بڑھتی جاتی ہے۔ وہ غیرت کے سبب آنے کو تو یہاں آگئے تھے مگر ایک ایک لمحہ ایک
ایک مدت کی طرح گزر رہا تھا۔ پہلے انہوں نے یہاں کی تکالیف کی طولانی
داستانیں لکھ لکھ کر اپنی ماں کے پاس بھیجیں ۔ انہیں یقین تھا کہ اماں جی مجھے بلا لیں
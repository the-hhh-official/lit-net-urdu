کریں ۔ سارے شہر میں بلکہ سارے ملک میں تہلکہ مچا دیں۔ خواہ اس کے لیے
استعفیٰ ہی نہیں، کسی بڑی سے بڑی مصیبت کا سامنا کرنا پڑے۔ میں سیاسی اصولوں
سے واقف نہیں ہوں ، لیکن آپ کا جو انسانی فرض ہے، اسے بتلا رہی ہوں ۔ میں
آپ کو آگاہ کیے لیتی ہوں کہ اگر آپ نے حکام کے دباؤ سے سور د اس کی زمین لے
لی تو میں چپ چاپ نہ بیٹھی رہوں گی ۔ عورت ہوں تو کیا۔ پر دکھا دوں گی کہ زیادہ
سے زیادہ طاقتور انسان بھی کسی غریب کو آسانی سے پیروں تلے نہیں روند سکتا۔
یہ کہتے کہتے اندر رک گئی ۔ اسے خیال آ گیا کہ میں جوش میں آکر حد مناسب سے
تجاوز کر رہی ہوں ۔ راجہ صاحب اس قدر نادم ہوئے کہ کچھ کہنے کے لیے الفاظ نہ
ملتے تھے۔ بالآ خر ندامت سے بولے ۔ تمھیں معلوم نہیں کہ قومی خدمت گزاروں کو
کن کن مشکلات کا سامنا کرنا پڑتا ہے۔ اگر وہ اپنے فرائض کو بے خوفی سے ادا
کرنے لگیں تو جتنی خدمت وہ اب کر سکتے ہیں اتنی بھی نہ کر سکیں ۔ مسٹر کلارک اور
مسٹر سیوک میں گہرا تعلق ہو جانے کے سبب حالات با الکل تبدیل ہو گئے ہیں۔ مس
سیوک جس وقت سے تمہارے مکان سے گئی ہیں، مسٹر کلارک ہمیشہ انہی کے پاس
بیٹھے رہتے ہیں۔ اجلاس پر نہیں جاتے ۔ کوئی سرکاری کام نہیں کرتے۔ کسی سے ملتے
تک نہیں ۔ میں سیوک نے ان پر جادو سا ڈال دیا ہے ۔ دونوں ساتھ ساتھ سیر کرنے
جاتے ہیں اور ساتھ ساتھ تھیٹر دیکھنے جاتے ہیں۔ میرا خیال ہے کہ مس سیوک نے
شادی کا وعدہ کر لیا ہے۔
اندو: اس قدر جلد ۔ ابھی اسے ہمارے یہاں سے گئے ایک ہفتہ سے زیادہ نہ
ہوا۔
راجہ صاحب مسز سیوک نے سب کچھ پہلے ہی طے کر رکھا تھا ۔ میں سیوک کے
وہاں جاتے ہی عشق کی کار پردازیاں شروع ہوگئیں ۔
اندو نے اب تک صوفیہ کو ایک معمولی عیسائی لڑکی سمجھ رکھا تھا۔ اگر چہ وہ ان سے
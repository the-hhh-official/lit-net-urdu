کے لیے دوسرے ملکوں کے حوالہ کر دینا پڑتا ہے۔
اندو نے راجہ صاحب کی طرف تیز نگاہوں سے دیکھا۔ سوچنے لگی ۔ ان کا مطلب
کیا ہے؟ سرمایہ داروں سے تو ان کو کوئی خاص انس نہیں ہے۔ یہ تو مشورہ نہیں ۔ بحث
ہے۔ کیا حکام کے دباؤ سے انہوں نے زمین کو مسٹر سیوک کے حوالے کر دینے کا
فیصلہ کیا ہے اور مجھ سے اپنی تجویز کی تائید کرانی چاہتے ہیں۔ ان کی باتوں سے تو
کچھ ایسا ہی ظاہر ہو رہا ہے۔ بولی ۔ اس نقطہ خیال سے تو یہی قرین انصاف ہے کہ
سورد اس سے وہ زمین چھین لی جائے۔
راجہ صاحب : بھئی ۔ اتنی جلدی پہلو بدلنے کی سند نہیں۔ اپنی اسی دلیل پر قائم
رہو۔ میں صرف مشورہ نہیں چاہتا۔ میں یہ دیکھنا چاہتا ہوں کہ تم اس کے متعلق کیا کیا
اعتراضات کر سکتی ہو اور میں ان کا معقول جواب دے سکتا ہوں یا نہیں؟ مجھے تو جو
کچھ کام کرنا تھا کر چکا۔ اب تم سے بحث کر کے اپنا اطمینان کرنا چاہتا ہوں۔
اندو: اگر میری زبان سے کوئی لفظ خلاف مزاج نکل جائے تو آپ ناراض تو نہ
ہوں گے؟
راجہ صاحب اس کی پروا نہ کرو۔ قومی خدمت کا دوسرا نام بے حیائی ہے ۔ اگر ذرا
ذراسی بات پر ناراض ہونے لگیں تو ہمیں پاگل خانہ جانا پڑے ۔
اندو: اگر ایک شخص کے ذاتی مفاد کے لیے آپ شہر کا نقصان نہیں کرنا چاہتے تو
کیا سور داس ہی ایسا شخص ہے جس کے پاس دس بیگھے زمین ہو۔ شہر میں ایسے لوگ
بھی تو ہیں جن کے پاس اس سے کہیں زیادہ زمین ہے۔ کتنے ہی ایسے بنگلے ہیں جن
کا احاطہ دس بیگھے سے زیادہ ہے۔ ہمارے بنگلہ کا احاطہ پندرہ بیگھے سے کم نہ ہوگا۔
مسٹر سیوک کے بنگلہ کا بھی پانچ بیگھے سے کم نہیں ہے اور دادا جی کا بنگلہ تو پورا ایک
گاؤں ہیں ۔ آپ ان میں سے کہیں کی زمین اس کارخانہ کے لیے لے سکتے ہیں۔
سورد اس کی زمین تو محلہ کے مویشی چرتے ہیں ۔ زیادہ نہیں تو ایک محلہ کا فائدہ تو ہوتا
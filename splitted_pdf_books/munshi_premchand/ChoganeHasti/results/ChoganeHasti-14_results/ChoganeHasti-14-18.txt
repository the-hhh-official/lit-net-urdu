دب دیجیے وہی آپ کا دشمن ہے۔ چوری کیجیے ، ڈاکے ڈالیے ، گھروں میں آگ لگائیے ،
غریبوں کا گلا کائیے ، کوئی نہ بولے گا۔ بس سرکاری نوکروں کی مٹھیاں گرم کرتے
رہے۔ دن دہاڑے خون کیجیے پر پولیس کی پوجا کر دیجیے۔ آپ بیداغ چھوٹ
جائیں گے اور آپ کے بدلے کوئی بے قصور پھانسی پر لٹکا دیا جائے گا۔ کوئی فریاد نہیں
سنتا کون سنے بھی ایک ہی تھیلی کے چٹے بٹے ہیں۔ یہی سمجھ لیجیے کہ خونخوار جانوروں
کا ایک غول ہے۔ سب کے سب مل کر شکار کرتے ہیں اور پھر مل جل کر کھاتے ہیں۔
راجہ ہے وہ کاٹھ کا الو۔ اسے ولایت میں جاکر علماء کے سامنے میں چوڑی تقریر میں
کرنے کا خبط ہے۔ میں نے یہ کیا ، میں نے وہ کیا۔ بس کوری ڈینگیں مارنا ان کا کام
ہے۔ یا تو ولایت کی سیر کرے گایا وہاں انگریزوں کے ساتھ شکار کھیلے گا۔ سارے
دن انہی کی جوتیاں سیدھی کرے گا۔ اس کے سوا اسے کوئی کام نہیں۔ رعایا مرے یا
جیسے اس کی بلا سے بس خیریت اسی میں ہے کہ عملے جس کل بٹھا ئیں اس کل بیٹھیے ۔
شکایت نہ کیجیے، زبان نہ ہلائیے ، رویئے تو منہ بند کر کے ۔ ہم نے مجبور ہو کر اس
خونیں راستہ پر قدم رکھا ہے۔ کسی طرح تو ان بد معاشوں کی آنکھیں کھلیں ۔ انہیں
معلوم ہو کہ ہمیں بھی سزا دینے والا کوئی ہے۔ یہ حیوان سے انسان بن جائے۔
و نے سنگھ: مجھے یہاں کے حالات سے کچھ تو واقفیت تھی مگر یہ معلوم نہ تھا کہ اتنی
بری حالت ہے۔ میں اب خود راجہ صاحب سے ملوں گا اور یہ ساری باتیں ان سے
کہوں گا۔
بیر پال: مہاراج کہیں ایسی غلطی بھی نہ کیجیے گا نہیں تو لینے کے دینے ؟ پڑ
جائیں گے ۔ یہ اندھیر نگری ہے ۔ راجہ میں اتنا ہی گیان ہوتا تو راج کی یہ حالت
کیوں ہوتی ۔ وہ الٹا آپ کے سر جائے گا۔
و نے سنگھ: اس کی فکر نہیں۔ اطمینان تو ہو جائے گا کہ میں نے اپنا فرض ادا کیا۔
مجھے تم سے بھی کچھ کہنا ہے۔ تمہارا یہ خیال کہ اس قتل و غارت گری سے حکام میں رعایا
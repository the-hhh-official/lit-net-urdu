پہچانتا تھا۔ سلام کر کے بولا ۔ اس چال سے تو آدھی رات تک بھی جسونت نگر نہ
پہنچیں گے۔“
و نے : پیروں میں بوائیاں پھٹ گئی ہیں ۔ چلنا مشکل ہے۔ تم خوب ملے ۔ میں
بہت گھبرا رہا تھا کہ تنہا کیسے جاؤں گا ..... اب ایک سے دو ہو گئے کوئی اندیشہ نہیں
ہے۔ میر ابھی کوئی خط ہے؟
ڈاکیہ نے و نے سنگھ کے ہاتھ پر ایک خط رکھ دیا ۔ رانی صاحبہ کا خط تھا ۔ اگر چہ
اندھیرا ہو رہا تھا مگرو نے سنگھ نے فرط اشتیاق سے فوراً لفافہ چاک کیا اور خط پڑھنے
لگے۔ ایک لمحہ میں انہوں نے اس کو پڑھ ڈالا اور پھر ایک ٹھنڈی سانس لے کر لفافہ
میں رکھ دیا۔ ان کے سر میں ایسا چکر آیا کہ گرتے گرتے بچے۔ زمین پر بیٹھ گئے۔
ڈاکیہ نے گھبرا کر پوچھا ۔ کیا کوئی بری خبر ہے؟ آپ کا منہ پیلا پڑ گیا ہے ۔“
و نے سنگھ نہیں ۔ کوئی ایسی خبر نہیں۔ پیروں میں درد ہو رہا ہے۔ شاید میں آگے نہ
جاسکوں گا۔
ڈاکیہ : یہاں اس ابھیٹر میں اکیلے کیسے پڑے رہتے گا ؟
و نے سنگھ : ڈر کیا ہے؟
ڈاکیہ : ادھر جانور بہت ہیں۔ ابھی کل ایک گائے اٹھا لے گئے ۔
و نے سنگھ مجھے جانور بھی نہ پوچھیں گے۔ تم جاؤ مجھے یہیں چھوڑ دو۔
ڈاکیہ : یہ نہیں ہو سکتا۔ میں بھی یہیں پڑا رہوں گا ۔
و نے سنگھ : تم میرے لیے کیوں اپنی جان خطرہ میں ڈالتے ہو؟ چلے جاؤ۔ گھڑی
رات گئے تک پہنچ جاؤ گے ۔
ڈاکیہ میں تو جبھی جاؤ گا جب آپ بھی چلیں گے ۔ میری جان کی کون حقیقت
ہے۔ اپنا پیٹ پالنے کے سوا اور کیا کرتا ہوں ۔ آپ کے دم سے تو ہزاروں کا بھلا ہوتا
ہے۔ جب آپ کو فکر نہیں ہے تو مجھے اپنی کیا فکر ہے۔
گی مگر وہ مقصد پورا نہ ہوا۔ اتنے ہی میں صوفیہ کا خط مل گیا جس نے ان کے صبر کے
ٹمٹماتے ہوئے چراغ کو ایک دم ٹھنڈا کر دیا۔ اب ان کے چاروں طرف اندھیرا
تھا ۔ وہ اس اندھیرے میں چاروں طرف ٹولتے پھرتے تھے مگر راستہ نہ مانتا تھا۔ اب
ان کی زندگی کا کوئی نصب العین نہیں ہے ۔ کوئی مقررہ راستہ نہیں ہے ۔ وہ بے ملاح
کی ناؤ تھے جسے صرف امواج کے رحم کا بھروسہ ہو۔
لیکن اس تفکر اور تشویش کی حالت میں بھی وہ حتی الامکان اپنے فرض کو ادا کرتے
جاتے ہیں۔ جسونت نگر کے علاقہ میں ایک بچہ بھی نہیں ہے جو انہیں نہ پہچانتا ہو۔
دیہات کے لوگ ان کے اتنے معتقد ہو گئے ہیں کہ جوں ہی وہ کسی گاؤں میں جا
پہنچتے ہیں، سارا گاؤں ان کی زیارت کے لیے جمع ہو جاتا ہے۔ انہوں نے ان کو اپنی
مدد آپ کرنا سکھایا ہے۔ اس علاقہ کے لوگ اب جنگلی جانوروں کو بھگانے کے لیے
پولیس کے پاس نہیں دوڑے جاتے بلکہ خود جمع ہو کر انہیں بھگاتے ہیں۔ ذرا ذراسی
بات پر عدالتوں کے دروازے نہیں کھٹکھٹائے جاتے ۔ پنچائتوں میں تصفیہ کر لیتے
ہیں ۔ جہاں کبھی کنوئیں نہ تھے ، وہاں اب پختہ کنوئیں تیار ہو گئے ہیں۔ صفائی کی
طرف بھی لوگ دھیان دینے لگے ہیں۔ دروازوں پر کوڑا کرکٹ کے ڈھیر نہیں جمع
کیے جاتے ۔ خلاصہ یہ کہ ہر شخص صرف اپنے لیے نہیں بلکہ دوسروں کے لیے بھی ہے۔
وہ اب اپنے مخالفین سے گھر اہوا نہیں بلکہ معاونین سے گھرا ہوا سمجھتا ہے ۔ اجتماعی
زندگی کا پھر احساس پیدا ہو گیا ہے۔
و نے سنگھ کو طبابت میں بھی کافی دخل ہے۔ ان کے ہاتھوں سینکڑوں مریض صحت
یاب ہو چکے ہیں ۔ کتنے ہی گھر جو باہمی نزاع سے بگڑ گئے تھے پھر آباد ہو گئے ہیں۔
ایسی حالت میں ان کی جتنی خاطر و مدارت کرنے کے لیے لوگ تیار رہتے ہیں ، ان کا
قیاس کر لینا مشکل نہیں۔ دوسروں کی خدمت کرنے والوں کے نصیبوں میں آرام
کہاں ۔ ونے کو خشک روٹیوں اور درخت کے سایہ کے علاوہ اور کسی چیز سے سروکار
پروری آجائے گی، میرے رائے میں محض بے بنیا داور صرف وہم ہے ۔ مرض کو دور
کرنے کے لیے مریض ہی کو ختم کر دینا نہ تو قرین مصلحت ہے اور نہ قرین انصاف ۔
آگ آگ سے ٹھنڈی نہیں ہوتی۔ پانی سے ٹھنڈی ہوتی ہے ۔
بیر پال: مہاراج ! ہم آپ سے بحث تو نہیں کر سکتے مگر اتنا جانتے ہیں کہ زہر کا اثر
زہری سے زائل ہوتا ہے ۔ جب انسان برائی کے انتہائی درجہ پر پہنچ جاتا ہے ۔ جب
اس میں دیا اور دھرم کا نشان نہیں رہ جاتا ۔ جب اس کی انسانیت کا خاتمہ ہو جاتا
ہے۔ جب وہ حیوانیت کے کام کرنے لگتا ہے ۔ جب اس میں روحانیت کی روشنی
دھندلی پڑ جاتی ہے ۔ تب اس کے لیے صرف ایک ہی تدبیر باقی رہ جاتی ہے اور وہ
ہے سزائے موت ۔ شیر جیسا خونخوار درندہ خدمت سے تابع ہو سکتا ہے مگر خود غرضی کو
کوئی خدائی طاقت نہیں مٹا سکتی ۔
و نے سنگھ : ایسی طاقت ہے تو ۔ ہاں اس کا مناسب استعمال ضروری ہے ۔
و نے سنگھ نے ابھی بات بھی پوری نہ کی تھی کہ دفعتنا کسی طرف سے بندوق کی آواز
کانوں میں آئی ۔ سواروں نے چونک کر ایک دوسرے کی طرف دیکھا اور ایک طرف
گھوڑے چھوڑ دیئے ۔ دم کے دم میں گھوڑے پہاڑوں میں جا کر غائب ہو گئے۔
ونے کی سمجھ میں کچھ نہ آیا کہ بندوق کی آواز کہاں سے آئی اور پانچوں سوار کیوں
بھاگے؟ ڈا کیسے سے پوچھا۔ یہ سب کدھر کو جا رہے ہیں ۔“
ڈاکیہ : بندوق کی آواز نے کسی شکار کی خبر دی ہوگی ، اسی طرف گئے ہیں۔ آج کسی
سرکاری نوکر کی جان پر ضرور بنے گی ۔
و نے سنگھ : اگر یہاں کے سرکاری ملازموں کی یہی کیفیت ہے جیسا کہ انہوں نے
بیان کیا تو مجھے بہت جلد مہاراج کی خدمت میں جانا پڑے گا۔
ڈاکیہ : مہاراج ۔ اب آپ سے کیا پردہ ہے ۔ سچ سچ یہی حال ہے ۔ ہم لوگ تو
لکے کے ملازم ٹھہرے ۔ چار پیسے اوپر سے نہ مائیں تو بال بچوں کو کیسے پالیں ۔ تنخواہ
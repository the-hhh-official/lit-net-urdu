کی یہی تمنا ہے کہ ہمیشہ کے لیے دنیا سے منہ موڑ لوں ۔ سنسار سے قطع تعلق کروں اور
گھر میں بیٹھا ہوا رام نام جپوں ۔ حکام سے ملنا چھوڑ دوں ۔ ان کی نظروں سے گر
جاؤں اور ذلت برداشت کروں ۔ میری زندگی کی ساری تمنائیں اور میرے سارے
منصوبے اس کی نگاہوں میں بیچ ہیں ۔ وہ دل میں میری نمود طلبی کی خواہش پر ہنستی
ہے۔ شاید مجھے کم ظرف ، خود غرض اور خود پسند سمجھتی ہے۔ اتنے دنوں تک میرے
ساتھ رہ کر بھی اس کو مجھ سے کچھ محبت نہیں ۔ کوئی میل نہیں ۔ زوجہ اپنے خاوند کی بہی
خواہ ہوتی ہے۔ یہ نہیں کہ اس کے کاموں کا مضحکہ اڑائے ۔ اس کی بدگوئی کرے۔
اس نے صاف کہہ دیا ہے کہ میں خاموش نہ بیٹھوں گی ۔ نہ جانے کیا کرنے کا ارادہ
ہے۔ اگر اخباروں میں ایک چھوٹا سا خط بھی چھپوائے گی تو میرا کام تمام ہو جائے گا۔
کہیں کا نہ رہوں گا۔ ڈوب مرنے کا موقع ہوگا۔ دیکھوں یہ ناؤ کیسے پارلگتی ہے۔
ادھر اندو کو افسوس تھا کہ ایشور نے انہیں سب کچھ دیا ہے۔ یہ حکام سے کیوں اتنا
دیتے ہیں ۔ کیوں اتنی خوشامد کرتے ہیں۔ اپنے اصولوں پر قائم کیوں نہیں رہتے۔
انہیں کیوں خود غرضی کے تحت میں رکھتے ہیں۔ قومی خدمت کا سوانگ کیوں بھرتے
ہیں ؟ وہ بھی کوئی انسان ہے جسن نے نام و نمود کے لیے ایمان اور انصاف کا خون کر
دیا ہو۔ ایک وہ بہادر لوگ تھے جو بادشاہوں کے سامنے سر نہ جھکاتے تھے۔ اپنی
بات اپنی آن پر مر مٹتے تھے ۔ آخر لوگ انہیں کیا کہتے ہوں گے؟ دنیا کو دھوکا دینا
سہل ہے ۔ انہیں چاہے یہ وہم ہو کہ لوگ مجھے قوم کا سچا خادم سمجھتے ہیں ۔ لیکن واقعی
بات تو یہ ہے کہ انہیں سبھی لوگ خوب پہچانتے ہیں ۔ دل میں بھی کہتے ہوں گے کتنا بنا
ہوا آدمی ہے ۔
رفتہ رفتہ اس کے خیالات میں تغیر ہوا ۔ یہ ان کا قصور نہیں ، میرا قصور ہے۔ میں
کیوں ان کا اپنے معیار کے مطابق بنانا چاہتی ہوں؟ آج کل زیادہ تر آدمی اسی
قماش کے ہیں ۔ انہیں دنیا چاہے کچھ کہے۔ کچھ مجھے۔ مگر ان کے گھروں میں تو کوئی
خدمت نہ کر سکا تو حکام کا اعتبار مجھ پر اسے اٹھ جائے گا۔
اندو ( متفکرانہ لہجہ میں ) میں نہیں جانتی تھی کہ چیر مین اس قدر مجبور و معذور ہوا
کرتا ہے۔
راجہ صاحب : اب تو معلوم ہو گیا ۔ بتلاؤ ۔ اب مجھے کیا کرنا چاہیے؟
اندو: عہدہ سے مستعفی ہو جانا۔
راجہ صاحب : میرے مستعفی ہو جانے سے زمین نہ بچ سکے گی۔
اندو : آپ تو دکھ پاپ سے بچ جائیں گے ۔
راجہ صاحب : ایسی معمولی باتوں کے لیے استعفا دے دینا مضحکہ خیز ہے۔
اندو کو اپنے شوہر کے چیر مینی پر بہت ناز تھا ۔ اس عہدہ کو وہ نہایت اعلیٰ اور قابل
احترام بجھتی تھی۔ اس کا خیال تھا کہ یہاں راجہ صاحب کامل طور رپ خود مختار ہیں۔
بورڈ ان کے تحت میں ہے ۔ وہ جو چاہتے ہیں، کرتے ہیں۔ مگر اب معلوم ہوا کہ یہ
مخفض اس کا خیال تھا۔ اس کا سارا غرور خاک میں مل گیا ۔ اسے آج معلوم ہوا کہ
یر مین صرف حکام کے ہاتھوں کا کھلونا ہے۔ ان کی مرضی جو چاہے کرے ۔ ان کی
مرضی کے خلاف کچھ نہیں کر سکتا۔ وہ بمنزلہ صفر ہے۔ جس کی قیمت دوسرے عدد کے
ساتھ ملنے ہی پر ہے۔ راجہ صاحب کی اس عہدہ پرستی سے اس کے دل پر کڑی چوٹ
لگی ۔ مضحکہ اتنا شرمناک نہیں ہے جتنا بے انصافی برتنا۔ میری سمجھ میں نہیں آتا کہ
آپ نے اس عہدہ کی مشکلات کو جانتے ہوئے بھی اسے کیوں قبول کیا؟ اگر آپ
انصاف کے خیال سے سورداس کی زمین چھین لیتے تو مجھے آپ سے کوئی شکایت نہ
ہوتی، لیکن صرف حکام کے خوف سے یا بدنامی سے بچنے کے لیے جادۂ انصاف سے
منحرف ہونا نہایت اوچھی حرکت ہے۔ آپ کو اہل شہر اور خصوصاً غربا کے حقوق کی
حفاظت کرنی چاہیے۔ اگر حکام کسی پر زیادتی کریں تو آپ کو مناسب ہے کہ
مظلوموں کی مدد کریں ۔ اپنے ذاتی نفع یا نقصان کا خیال نہ کر کے حکام کی مخالفت
ونے سنگھ: بھائی میں تو مجبور ہوں ۔ چلا ہی نہیں جاتا ۔
ڈاکیہ: میں آپ کو کندھے پر بٹھا کر لے چلوں گا۔ پر یہاں نہ چھوڑوں گا۔
ونے سنگھ: بھائی اتم بہت دق کر رہے ہو ۔ چلو مگر میں آہستہ آہستہ چلوں گا ۔ تم نہ
ہوتے تو آج میں یہیں پڑرہتا۔
ڈاکیہ : آپ نہ ہوتے تو میری جان کی خیریت نہ تھی۔ یہ نہ سمجھئے کہ میں صرف آپ
کی خاطر اتنی ضد کر رہا ہوں۔ میں اتنا دھرماتما نہیں ہوں۔ اپنی حفاظت کے لیے
آپ کو ساتھ ساتھ لیے چلتا ہوں ۔ آہستہ سے ) اس وقت میرے پاس ڈھائی سو
روپے ہیں ۔ دو پہر کو ایک جگہ سو گیا ۔ بس دیر ہوگئی ۔ آپ میرے بھاگ سے مل گئے
نہیں تو ڈاکوؤں سے جان نہ پکتی ۔
و نے سنگھ: یہ تو بڑے جو کھم کی بات ہے۔ تمہارے پاس کوئی ہتھیار ہے؟
ڈاکیہ: میرے ہتھیار آپ ہیں۔ آپ کے ساتھ مجھے کوئی کھٹکا نہیں ہے ۔ آپ کو
دیکھ کر کسی ڈاکو کی مجال نہیں کہ مجھ پر ہاتھ اٹھا سکے۔ آپ نے ڈکیتوں کو بھی بس میں
کر لیا ہے۔
دفعتاً گھوڑوں کی ٹاپوں کی آواز کان میں آئی ۔ ڈاکیہ نے گھبرا کر پیچھے دیکھا۔
پانچ سوار بھالے اٹھائے گھوڑے بڑھائے چلے آتے تھے ۔ اس کے ہوش اڑ گئے۔
کاٹو تو بدن میں لہو نہیں۔ بولا ۔ " لیجیے سب آ ہی پہنچے ۔ ان سب کے مارے ادھر
راستہ چلنا مشکل ہو گیا ہے۔ بڑے خونی ہیں۔ سرکاری ملازموں کو تو چھوڑنا ہی نہیں
جانتے ۔ اب آپ ہی بچائیں تو میری جان بچ سکتی ہے۔
اتنے میں پانچوں سوار سر پر آپہنچے ۔ ان میں ایک نے پکارا۔ اے ڈاکیے ! ادھر
آ۔ تیرے تھیلے میں کیا ہے؟“
و نے سنگھ زمین پر بیٹھے ہوئے تھے لکڑی کے سہارے اٹھے کہ اتنے میں ایک سوار
نے ڈاکیہ پر بھالے کا وار کیا۔ ڈاکیہ فوج میں رہ چکا تھا۔ اس نے وار کو تھیلے پر روکا۔
پر بھوسیوک: گالی سہہ لیتا ؟
صوفیہ: جب تم مارنے والے کو بھی مارو گے ۔ گالی دینے والے کو بھی مارو گے تو عدم
تشدد والے اصول پر کار بند کب ہو گے ۔ راہ چلتے تو کسی کو کوئی نہیں مارتا ۔ واقعی کسی
نوجوان کو یہ حق حاصل نہیں کہ وہ نصیحت کرے۔ خواہ اس کی شاعرانہ قوت کتنی ہی
زبر دست ہو۔ نصیحت کرنا مشاق اور پختہ کار لوگوں ہی کا کام ہے۔ یہ نہیں کہ جس کو
ذرا بھی تک بندی آگئی وہ لگا امن ، برداشت اور عدم تشدد کا سبق پڑھانے ! جو بات
دوسروں کو سکھلانا چاہتے ہو وہ پہلے خو تو سیکھ لو۔
پر بھو سیوک ٹھیک یہی بات و نے نے بھی اپنے خط میں لکھی ہے۔ لو یاد آ گیا۔ یہ
تمہارا خط ہے۔ مجھے یا دہی نہیں رہی تھی۔ یہ تذکرہ نہ چھڑ جاتا تو جیب میں رکھے ہی
لوٹ جاتا ۔
یہ کہتے ہوئے پر بھو سیوک نے ایک لفافہ نکال کر صوفیہ کے ہاتھ میں رکھ دیا۔
صوفیہ نے پوچھا۔ آج کل کہاں ہیں ؟“
پر بھو سیوک: اودے پور کے کوہستانی علاقوں میں گھوم رہے ہیں ۔ میرے نام جو
خط آیا ہے اس میں تو انہوں نے صاف لکھا ہے کہ میں اس خدمتی کام کے بالکل
نا قابل ہوں ۔ مجھ میں اتنی قوت برداشت نہیں جتنی ہونی چاہیے۔ شباب کا زمانہ
تجر به حاصل کرنے کا زمانہ ہے۔ پختہ عمری ہی میں کا رہائے عامہ میں شامل ہونا
چاہیے ۔ کیسی جو ان کو خدمتی کام کرنے کے لیے بھیجنا ویسا ہی ہے جیسے کسی کمسن طبیب
کو مریض کی تکلیف رفع کرنے کے لیے بھیجنا۔
پر بھوسیوک چلے گئے تو صوفیہ سوچنے لگی ۔ یہ خط پڑھوں یا نہ پڑھوں ۔و نے اس کو
رانی صاحبہ سے پوشیدہ رکھنا چاہتے ہیں۔ ورنہ یہیں کے پتہ پر نہ بھیجتے۔ میں نے
ابھی رانی صاحبہ سے وعدہ کیا ہے کہ ان سے خط و کتابت نہ کروں گی۔ اس خط کو کھولنا
روا نہیں۔ رانی صاحبہ کو دکھا دوں ۔ اس سے ان کے دل میں میری طرف سے جو
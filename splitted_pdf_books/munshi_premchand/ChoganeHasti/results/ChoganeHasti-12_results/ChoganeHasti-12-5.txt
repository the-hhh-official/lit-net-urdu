پر بھو سیوک : وہی پرانی کیفیت ۔ میں تو عاجز آ گیا ہوں ۔ پاپا کو اپنے کارخانہ کی
دھن لگی ہوئی ہے اور مجھے اس کام سے نفرت ہے۔ پاپا اور ماما دونوں ہر وقت
بھنبھناتے رہتے ہیں۔ کسی کا منہ سیدھا ہی نہیں ہوتا۔ کہیں ٹھکانا نہیں ملتا ورنہ اس
حرص کے آشیانے میں ایک منٹ بھی نہ رہتا۔ کہاں جاؤں ۔ کچھ سمجھ میں نہیں آتا ۔
صوفیہ: بڑے تعجب کی بات ہے۔ اس قدر عالم اور ہنر مند ہو کر بھی تمہیں اپنی گزر
بسر کی کوئی سبیل نظر نہیں آتی ۔ شاید تخیل کی دنیا میں خود داری کے لیے کہیں بھی جگہ
نہیں۔
پر بھو سیوک : صوفی ! میں اور سب کچھ کر سکتا ہوں مگر خانگی تفکرات کا بوجھ نہیں اٹھا
سکتا۔ میں بے فکر، آزاد اور بے لوث رہنا چاہتا ہوں ۔ ایک خوشنما باغ میں کسی گھنے
درخت کے نیچے چڑیوں کے نغمے سنتا ہوا فکر شعر میں محو ہو کر پڑا رہوں۔ یہی میری
زندگی کا معیار ہے۔
صوفیہ تمہاری زندگی اسی طرح خواب دیکھنے میں گزرے گی ۔
پر بھو سیوک: کچھ ہو۔ فکر سے نجات حاصل ہے۔ آزاد تو ہوں۔
صوفیہ: جہاں ضمیر اور اصولوں کا خون ہوتا ہے، وہاں سے آزادی کوسوں دور
بھاگتی ہے۔ میں اس کو آزادی نہیں کہتی ۔ یہ بے حیائی ہے ۔ والدین کی بے رحمی کم
تکلیف دہ نہیں ہوتی بلکہ دوسروں کا ظلم اتنا نا قابل برداشت نہیں ہوتا جتنا کہ والدین
کا۔
پر بھو سیوک : اونہہ۔ دیکھا جائے گا۔ سر پر جو پڑے گی جھیل لوں گا۔ مرنے سے
پہلے ہی کیوں روؤں ؟
یہ کہہ کر پر بھونے پانڈے پور کا واقعہ بیان کیا اور اتنی ڈینگیں ماریں کہ صوفی چپڑ کر
بولی ۔ رہنے بھی دو ایک گنوار کو پیٹ لیا تو کون سا بڑا کام کیا۔ اپنی نظموں میں تو عدم
تشدد کا مجسمہ بن جاتے ہو اوروہاں ذراسی بات پر اتنا جامہ سے باہر ہو گئے ۔“
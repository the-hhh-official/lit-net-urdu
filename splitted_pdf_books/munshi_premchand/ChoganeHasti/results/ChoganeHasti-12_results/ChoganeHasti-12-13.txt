اندھیرے میں سوتا ہوا آدمی بھی اجالا پھیلتے ہی جاگ پڑتا ہے۔ مجبوراً اس نے میز کو
ٹٹولنا شروع کیا۔ دوات لڑھک گئی ۔ سیاہی میز پر پھیل گئی اور اس کے کپڑوں پر داغ
پڑ گئے۔ اسے یقین تھا کہ رانی نے خط کو اپنے ہینڈ بیگ ( دستی بیگ ) میں رکھا ہو گا۔
ضروری خطوط اس میں رکھتی تھیں۔ بڑی مشکل سے اس کو بیگ ملا ۔ وہ اس میں سے
ایک ایک خط نکال کر اندھیرے میں دیکھنے لگی ۔ لفافے زیادہ تر ایک ہی قسم کے
تھے۔ نگاہیں کچھ کام سے نہ کر سکیں ۔ آخر اس طرح مطلب بر آ رہی ہوتے نہ دیکھ کر
اس نے بیگ کو اٹھا لیا اور کمرہ سے باہر نکلی ۔ سوچا کہ میرے کمرہ میں ابھی تک روشنی
ہے وہاں وہ خط با سانی مل جائے گا۔ اسے لا کر بھی پھر یہیں رکھ دوں گی لیکن واپس
ہوتے وقت وہ اتنی ہوشیاری سے قدم نہ اٹھا سکی ۔ آتے وقت وہ قدم قدم پر ادھر
ادھر دیکھتی ہوئی آتی تھی۔ اب بڑی تیزی سے چلی جا رہی تھی ۔ ادھر ادھر دیکھنے کی
فرصت بھی ۔ خالی ہاتھ ہونے پر عذر کی گنجائش تھی۔ بھرے ہوئے ہاتھوں کے لیے
کوئی عذر یا حیلہ نہ تھا۔
اپنے کمرہ میں پہنچتے ہی صوفیہ نے دروازہ بند کر دیا اور پر دے ڈال دیئے ۔ گرمی کی
شدت سے سارا بدن پسینہ سے تر تھا۔ ہاتھ اس طرح کانپ رہے تھے جیسے رعشہ کا
اثر ہو۔ وہ خطوط کو نکال نکال کر دیکھنے لگی اور خطوط کو محض دیکھنا نہ تھا۔ انہیں ان کی
جگہوں پر ترتیب کے ساتھ رکھنا بھی تھا۔ خطوط کا ایک دفتر سامنے تھا۔ برسوں کے
خطوط به حفاظت رکھے ہوئے تھے ۔ صوفیہ کو تلاش کرتے گھنٹوں گزر گئے ۔ دفتر ختم
ہونے پر آ گیا ۔ پر وہ چیز نہ ملی ۔ اسے اب کچھ کچھ مایوسی ہونے لگی۔ یہاں تک کہ
آخری خط بھی الٹ پیٹ کر رکھ دیا گیا ۔ اس وقت صوفیہ نے ایک لمبی سانس لی۔
صوفیہ کی حالت اس آدمی کی سی تھی جو کسی میلہ میں اپنے گم شدہ عزیز کو ڈھونڈتا ہو۔ وہ
چاروں طرف آنکھیں پھاڑ پھاڑ کر دیکھتا ہے۔ اس کا نام لے کر زور زور سے پکارتا
ہے۔ اس کو وہم ہوتا ہے کہ وہ کھڑا ہے۔ لپک کر اس کے پاس جاتا ہے اور شرمندہ ہو
میرے لیے کیا کیا مصیبتیں جھیلو گے ! بے عزتی ، ذلت ، نفرت، والدین کی مخالفت تم
میرے لیے یہ سب باتیں سہہ لو گے ؟ لیکن مذہب ؟ وہ دیکھو تمہارا چہرہ اداس ہو گیا۔
تم سب کچھ کرو گے ۔ پر مذہب نہیں ترک کر سکتے۔ میری بھی یہی کیفیت ہے۔ میں
تمہارے ساتھ فاقہ کر سکتی ہوں ۔ ذلت ، حقارت ، رسوائی سب برداشت کر سکتی
ہوں ۔ پر مذہب کو کس طرح ترک کروں؟ یسوع کا دامن کیسے چھوڑ دوں؟ عیسائیت
کی مجھے پروا نہیں ۔ یہ صرف خود غرضیوں کا ایک مجموعہ ہے لیکن اس مقدس روح سے
کیونکر منحرف ہو سکتی ہوں جو سراپا عفو و رحم تھی ۔ کیا یہ مکن نہیں کہ میں یسوع کے دامن
سے وابستہ رہ کر بھی اپنی محبت کی خواہشات کو آسودہ کر سکوں ۔ ہندو مذہب کے وسیع
دامن میں کس کے لیے گنجائش نہیں۔ خدا کا ماننے والا بھی ہندو ہے۔ نہ ماننے والا
بھی ہندو ہے۔ ۳۳ کروڑ دیوتاؤں کا ماننے والا بھی ہندو ہے۔ جہاں مہابیر کے
جھگتوں کے لیے جگہ ہے۔ مہاتما بدھ کے بھگتوں کے لیے جگہ ہے وہاں ، کیا میسی
کے بھگتوں کے لیے جگہ نہیں ہے۔ تم نے مجھے محبت کی نوید دی ہے۔ میں اس کو
نا منظور کیوں کروں۔ میں بھی تمہارے ساتھ خدمتی کاموں میں مشغول ہو جاؤں
گی۔ تمہارے ساتھ جنگلوں میں پھروں گی ۔ جھونپڑیوں میں رہوں گی ! آو۔ مجھ سے
بڑی غلطی ہوئی ۔ میں نے وہ خط رانی صاحبہ کو ناحق دے دیا ۔ میرا خط تھا۔ مجھے اس
کے پڑھنے کا پورا حق تھا۔ میرے اور ان کے درمیان میں محبت کا رشتہ ہے، جو دنیا
کے اور سبھی رشتوں سے پاکیزہ اور افضل ترین ہے۔ میں اس بارے میں اپنے حق
سے دست بردار ہو کر رونے کے ساتھ نا انصافی کر رہی ہوں نہیں میں ان سے دنیا
کر رہی ہوں میں محبت کو بد نام کر رہی ہوں۔ اور ان کے دلی جذبات کا مضحکہ اڑا
رہی ہوں ۔ وہ میرا خط پڑھے بغیر ہی پھاڑ کر پھینک دیتے تو مجھے اتنا رنج ہوتا کہ انہیں
کبھی معاف نہ کرتی۔ کیا کروں ؟ جا کر رانی صاحبہ سے وہ خط مانگ لوں؟ اسے
دینے میں ان کو کوئی اعتراض نہیں ہو سکتا۔ دل میں خواہ کتنا ہی برا مانیں ، پر میری
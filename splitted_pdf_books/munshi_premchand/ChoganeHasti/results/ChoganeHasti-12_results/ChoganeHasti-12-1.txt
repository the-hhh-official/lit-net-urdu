تمہارے اور ہمارے درمیان مذہب کی دیوار کھڑی ہے۔ اس محبت کا نتیجہ اس کے
سوا اور کیا ہوگا کہ تم اپنے ساتھ اس کو بھی لے ڈو بوگی اور میری دیرینہ تمناؤں کو خاک
میں ملا دو گی ۔ میں ونے کو ایسا انسان بنانا چاہتی ہوں جس پر قوم کو فخر ہو ۔ جس کے
دل میں لگن ہو ، ہمت ہو، استقلال ہو۔ جو خطرات کے سامنے منہ نہ موڑے۔ جو قوم
کی خدمت کے لیے ہمیشہ سر کو تھیلی پر لیے رہے۔ جس میں نفس پروری کا شائبہ بھی
نہ ہو۔ جو خود کو دھرم پر قربان کر دے۔ میں اسے سپوت بیٹا ، وفا دار دوست اور بے
غرض خادم بنانا چاہتی ہوں ۔ مجھے اس کی شادی کا شوق نہیں ۔ اپنے پوتوں کو گود میں
کھلانے کی خواہش نہیں ۔ ملک میں نفس پرست مردوں اور اولاد پرست عورتوں کی
کمی نہیں ۔ زمین ان کے بوجھ سے دبی جاتی ہے۔ میں اپنے بیٹے کو سچا راجپوت بنانا
چاہتی ہوں ۔ آج وہ کسی کی حفاظت کے لیے اپنی جان دے دے تو مجھ سے زیادہ
خوش نصیب ماں دنیا میں نہ ہو گی ۔ تم میرے اس سنہرے خواب کو پریشان کر رہی
ہو۔ میں تم سے سچ کہتی ہوں صوفی ! اگر تمہارے احسانات کے بوجھ سے دبی نہ ہوتی
تو تم ہیں اس حالت میں زہر دے کر راستہ سے ہٹا دینا اپنا فرض سمجھتی۔ میں راجپوتنی
ہوں ۔ مرنا بھی جانتی ہوں اور مارنا بھی ۔ اس سے قبل کہو نے سے تمہیں خط و کتابت
کرتے دیکھوں، میں تمہارا گلا گھونٹ دوں گی ۔ میں تم سے التجا کرتی ہوں کہ ونے کو
اپنے دام محبت میں پھنسانے کی کوشش نہ کرو ورنہ اس کا نتیجہ برا ہو گا۔ تمہیں ایشور
نے فہم و فراست عطا کی ہے۔ عقل سے کام لو میرے خاندان کو یک لخت تباہ مت
کرو
صوفی نے روتے ہوئے کہا۔ ” مجھے اجازت دیجیے۔ آج یہاں سے چلی
جاؤں ۔
رانی کچھ نرم ہو کر بولیں ۔ ”میں تمہیں جانے کو نہیں کہتی ۔ تم میرے سر آنکھوں پر
رہو ( نادم ہو کر ) میری زبان سے اس وقت جو ثقیل الفاظ نکلے ہیں ، ان کے لیے مجھے
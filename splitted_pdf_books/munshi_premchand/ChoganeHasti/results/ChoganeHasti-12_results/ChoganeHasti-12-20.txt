اچھا نہیں ہوتا ۔
مسر سیوک: ( غرور سے ) ایسا کوئی یورپین نہیں ہے جو میرے خاندان میں شادی
کرنا اپنی شان کے خلاف سمجھے ۔ ہم اور وہ ایک ہیں ۔ ہم اور وہ ایک ہی خدا کو مانتے
ہیں۔ ایک ہی گرجا میں عبادت کرتے ہیں اور ایک ہی نبی کی امت میں ہیں ۔ ہمارا
اور ان کا طرز معاشرت ، رسم و رواج ، خوردونوش سب ایک ہیں ۔ یہاں انگریزوں کی
سوسائٹی میں ، کلب میں ، دعوتوں میں ہماری ایک کی عزت ہوتی ہے ۔ ابھی تین چار
روز ہوئے لڑکیوں کو انعام تقسیم کا جلسہ تھا۔ مسٹر کلارک نے خود مجھے اس جلسہ کا صدر
بنایا اور میں نے ہی انعامات تقسیم کیے۔ کسی ہندو یا مسلمان لیڈی کو یہ اعزاز نہیں
حاصل ہو سکتا۔
رانی ہندو یا مسلمان جنہیں کچھ بھی اپنی ذات کا خیال ہے، انگریزوں کے ساتھ
مانا جانا اپنے لیے عزت کا باعث نہیں خیال کرتے ۔ یہاں تک کہ ہندوؤں میں جو
لوگ انگریزوں کے ساتھ خوردونوش رکھتے ہیں، انہیں لوگ حقارت کی نگاہوں سے
دیکھتے ہیں۔ شادی بیاہ کا تو ذکر ہی کیا۔ سیاسی اقتدار کی بات اور ہے۔ ڈاکوؤں کی
ایک جماعت عالموں کی ایک مجلس کو نہایت آسانی سے مغلوب کر سکتی ہے مگر اس
سے علماء کی عزت کچھ کم نہیں ہوتی۔ ہر ہندو جانتا ہے کہ حضرت مسیح بدھ مت کے
زمانہ میں یہاں آئے تھے اور انہوں نے یہیں تعلیم پائی تھی اور جو علم انہوں نے
یہاں حاصل کیا ہے ، اس کی اشاعت مغرب میں کی ۔ پھر کیسے ہو سکتا ہے کہ ہندو
انگریزوں کو اپنے سے بہتر خیال کریں۔
دونوں عورتوں میں اسی طرح کی نوک جھونک ہوتی رہی ۔ دونوں ایک دوسرے کو
نیچا دکھانا چاہتی تھیں ۔ دونوں ایک دوسرے کی کچھ نیت کو بجھتی تھیں ۔ احسان مندی یا
شکر گذاری کے الفاظ کسی کے منہ سے نہ نکلے ۔ یہاں تک کہ جب مسز سیوک
رخصت ہونے لگیں تو رانی ان کو پہنچانے کے لیے کمرہ کے دروازہ تک بھی نہ گئیں ۔
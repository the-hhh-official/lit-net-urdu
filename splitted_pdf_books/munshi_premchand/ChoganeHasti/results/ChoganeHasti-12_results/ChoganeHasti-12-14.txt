کر واپس آتا ہے۔ بالآخر وہ مایوس ہو کر زمین پر بیٹھ جاتا ہے اور رونے لگتا ہے۔
صوفیہ بھی رونے لگی ۔ وہ خط کہاں گیا ؟ رانی نے تو اس کو میرے سامنے ہی بیگ
میں رکھ دیا تھا۔ ان کے اور بھی خطوط یہاں موجود ہیں ۔ کیا اسے کہیں اور رکھ دیا ؟ مگر
امید اس گھاس کی مانند ہے جو گرمی کی حدت سے جل جاتی ہے۔ زمین پر اس کا
نشان تک نہیں رہتا۔ زمین ایسی صاف سفید ہو جاتی ہے جیسے ٹکسال کا نیا روپیہ لیکن
بارش کی بوند پڑتھے ہی پھر جلی ہوئی جڑیں پہنے لگتی ہیں اور خشک جگہ پر ہریاول
لہرانے لگتی ہے۔
صوفیہ کی امید پھر ہری ہوئی۔ کہیں میں کوئی خط چھوڑ تو نہیں گئی ۔ اس نے خطوط کو
دوبارہ دیکھنا شروع کیا اور زیادہ غور کے ساتھ ایک ایک لفافہ کو کھول کر دیکھنے لگی کہ
کہیں رانی نے اسے کسی دوسرے لفافہ میں رکھ دیا ہو ۔ جب دیکھا کہ اس طرح تو
ساری رات گزر جائے گی تو انہیں لفافوں کو کھولنے لگی جو وزنی معلوم ہوئے ۔ آخریہ
شک بھی رفع ہو گیا ۔ اس لفافہ کا کہیں پتہ نہ تھا۔ اب امید کی جڑیں بھی سوکھ گئیں۔
بارش کا قطرہ نہ ملا۔
صوفیہ چار پائی پر لیٹ گئی گویا تھک گئی ہو۔ کامیابی جانفزا ہوتی ہے اور نا کامی
جاں گسل ۔ امید ایک نشہ ہے اور مایوسی اس نشہ کا خمار ۔ نشہ میں ہم گھر سے باہر
دوڑتے ہیں اور خمار کے وقت ہم گھر میں آرام کرتے ہیں ۔ امید مادہ کی طرف لے
جاتی ہے اور مایوسی روح کی طرف ۔ امید آنکھیں بند کر دیتی ہے مایوسی آنکھیں
کھول دیتی ہے امید سلانے والی تھیکی ہے۔ مایوسی جگانے والا چا بک۔
صوفیہ کو اس وقت اپنی اخلاقی بز دلی پر غصہ آ رہا تھا۔ میں نے ناحق اپنی روح کو
گناہ گار بنایا۔ کیا میں رانی سے اپنا خط نہ مانگ سکتی تھی ۔ انہیں اس کے دینے میں ذرا
بھی توقف نہ ہوتا ۔ پھر میں نے وہ خط انہیں دیا ہی کیوں ۔ رانی صاحبہ کو کہیں میری یہ
باتیں معلوم ہو گئیں اور ضرور ہی معلوم ہو جائیں گی تو وہ میری بابت اپنے دل میں کیا
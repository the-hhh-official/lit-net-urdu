خیال کریں گی ۔ غالبا مجھ سے زیادہ ذلیل اور کمین شخص دوسرا نہ ہو گا۔
رفعتا صوفیہ کے کانوں میں جھاڑو لگنے کی آواز آئی ۔ وہ چونک پڑی۔ کیا سویرا ہو
گیا ؟ پر وہ اٹھا کر دروازہ کھولا تو دن نکل آیا تھا۔ اس کی آنکھوں میں اندھیر اچھا
گیا۔ اس نے درد آمیز نگاہوں سے دستی بیگ کی طرف دیکھا اور بت کی طرح
کھڑی رہ گئی۔ عقل نے جواب دے دیا۔ اپنی حالت اور کام پر ایسا غصہ آ رہا تھا کہ
گردن پر چھری پھیرلوں ۔ کون سا منہ دکھاؤں گی ۔ رانی صاحبہ علی الصبح اٹھتی ہیں۔
مجھے ضرور ہی دیکھ لیں گی لیکن اب اور ہو ہی کیا سکتا ہے ۔ یا خدا!! تو بیکسوں کا مددگار
ہے۔ اب میری لاج تیرے ہی ہاتھ ہے۔ خدا کرے ابھی رانی صاحبہ نہ اٹھی ہوں ۔
اس کی دعا میں کتنی عاجزی کتنی مجبوری، کتنا درد کتنی عقیدت اور کتنی غیرت تھی۔ شاید
اس نے ایسی صاف دلی سے کبھی دعا نہ کی تھی ۔
اب ذرا بھی دیر کرنے کی گنجائش بت تھی۔ اس نے بیگ اٹھا لیا اور باہر نکلی غرور کبھی
اس قدر پامال نہ ہو گا ۔ اس کے منہ میں سیاہی لگی ہوتی جب بھی شاید وہ اس طرح
آنکھیں چراتی ہوئی نہ جاتی۔ کوئی شریف آدمی قیدی کی شکل میں بیڑیاں پہنے جاتا
ہوا بھی اتنا نجل نہ ہو گا ۔ جب وہ دیوان خانہ کے دروازہ پر پہنچی تو اس کا دل یوں
دھڑکنے لگا گویا کوئی ہتھوڑا چلا رہا ہو ۔ وہ ذرا دیر ٹھٹکی ۔ کمرہ میں جھانک کر دیکھا۔
رانی بیٹھی ہوئی تھیں ۔ صوفیہ کی اس وقت جو حالت ہوئی اس کا صرف اندازہ ہی کیا جا
سکتا ہے ۔ وہ گڑ گئی ، کٹ گئی۔ سر پر بجلی گر پڑتی یا نیچے کی زمین پھٹ جاتی تو وہ بھی
شاید اس بڑی مصیبت کے مقابلہ میں پھولوں کی بارش یا پانی کی چھینٹوں کی طرح
خوش گوار معلوم ہوتی ۔ اس نے زمین کی طرف تا کتے ہوئے ہینڈ بیگ کو چپکے سے
لے جا کر میز پر رکھ دیا۔ رانی نے اس کی طرف دل کو چھید ڈالنے والی نگاہ سے
دیکھا۔ اس میں غصہ نہ تھا، رحم نہ تھا۔ حقارت تھی ، خالص و زندہ اور بولتی ہوئی ۔
صوفیہ لوٹنا چاہتی تھی کہ رانی نے پوچھا۔ کیا ونے کے خط کی جستجو تھی ؟“ صوفیہ
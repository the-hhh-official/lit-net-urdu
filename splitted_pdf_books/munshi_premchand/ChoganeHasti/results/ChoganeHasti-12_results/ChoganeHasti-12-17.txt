تھیں ۔ کتابوں کے دیکھنے کی ہمت نہ پڑی۔ یہی میرے مطالعہ کا نتیجہ ہے! میں پچ
کی کھوج کرنے چلی تھی اور اس بری طرح گری کہ اب اٹھنا مشکل ہے۔
سامنے دیوار پر مہاتما بدھ کی تصویر آویزاں تھی۔ ان کے چہرہ پر کتنا نور تھا۔ صوفیہ
کی آنکھیں جھک گئیں ۔ ان کی طرف دیکھتے ہوئے اسے ندامت ہوئی تھی۔ بدھ
کے زندہ جاوید ہونے کا اسے پہلے کبھی اتنا یقین نہ ہوا تھا۔ تاریکی میں لکڑی کا کنڈا
بھی جاندار ہو جاتا ہے ۔ صوفی کے دل پر ایسی ہی تاریکی چھائی ہوئی تھی۔
ابھی نو بجے کا وقت تھا مگر صوفیہ کو گمان ہو رہا تھا کہ شام ہو رہی ہے۔ وہ سوچتی تھی
کیا سارے دن سوتی رہ گئی۔ کسی نے مجھے جگایا بھی نہیں۔ کوئی کیوں جگانے لگا۔
یہاں اب میری پر واکس کو ہے اور کیوں ہو۔ میں بدذات ہوں۔ میری ذات سے
کسی کو فائدہ نہ پہنچے گا۔ جہاں رہوں گی وہیں آگ لگاؤں گی۔ میں نے بری
ساعت میں اس گھر میں قدم رکھا تھا۔ میرے ہاتھوں یہ گھر ویران ہو جائے گا۔ میں
ونے کو اپنے ساتھ ڈبو دوں گی۔ ماں کی بد دعا کا اثر ضرور ہو گا۔ خدایا آج میرے دل
میں ایسے خیالات کیوں پیدا ہو رہے ہیں ؟
یکا یک مسز سیوک کمرہ میں داخل ہوئیں ۔ انہیں دیکھتے ہی صوفیہ کو اپنے سینہ میں
جذبات کا ایک سیلاب سا آتا ہوا معلوم ہوا ۔ وہ دوڑ کر ماں کے گلے سے لپٹ گئی۔
اب اس کا آخری سہارا تھا۔ یہیں اب اس کو وہ ہمدرد کو وہ ہمدردی مل سکتی تھی جس کے بغیر
اس کا زندہ رہنا دشوار تھا۔ یہیں اب اس کو وہ آرام ، وہ سکون ، وہ سایہ مل سکتا تھا جس
کے لیے اس کی روح تڑپ رہی تھی۔ ماں کی گودی کے سوا یہ روحانی خوشی اور کہاں مل
سکتی ہے ۔ ماں کے سوا کون اسے چھاتی سے لگا سکتا ہے ۔ کون اس کے دل پر مرہم
رکھ سکتا ہے۔ ماں کی سخت کلامی اور اس کا دلآ زارانہ سلوک یہ سب اسی خوشی کی
خواہش کے جوش میں غائب ہو گئے ۔ اس کو ایسا معلوم ہوا کہ خدا نے میری بیکسی پر
ترس کھا کر ماما کو یہاں بھیجا ہے ۔ ماں کی گودی میں اپنے دکھتے ہوئے سر کو رکھنے پر
اس کو ایک بار پھر اس سکون اور تقویت کا احساس ہوا جس کی یاد اس کے دل سے اب
تک محو نہ ہوئی تھی۔ وہ پھوٹ پھوٹ کر رونے لگی لیکن ماں کی آنکھوں میں آنسو نہ
تھے۔ وہ تو مسٹر کلارک کی نوید کا مژدہ جاں فزا سنانے کے لیے بے قرار ہوئی تھی۔
جوں ہی صوفیہ کے آنسو تھے ہمسر سیوک نے کہا ۔ آج تمہیں میرے ساتھ چلنا ہو
گا مسٹر کلارک نے تم ہیں اپنے یہاں بلا بھیجا ہے ۔“
صوفیہ نے کچھ جواب نہ دیا ۔ اس کو ماں کی یہ بات بے موقع معلوم ہوئی ۔
مز سیوک نے پھر کہا۔ ” جب سے تم یہاں آئی ہو وہ کئی مرتبہ تمہاری خیر و عافیت
کا حال دریافت کر چکے ہیں۔ جب ملتے ہیں تمہارا تذکرہ ضرور کرتے ہیں۔ ایسا
شریف سویلین میں نے نہیں دیکھا۔ ان کی شادی کسی انگریز گھرانے میں ہو سکتی ہے
اور یہ تمہاری خوش قسمتی ہے کہ وہ تم ہیں ابھی تک یاد کرتے ہیں ۔
صوفیہ نے نفرت سے منہ پھیر لیا۔ ماں کی ثروت پسندی نا قابل برداشت تھی ۔ نہ
محبت کی باتیں ہیں نہ تشفی کے الفاظ ۔ شاید حضرت یسوع نے بھی بلایا ہوتا تو یہ اتنا
خوش نہ ہوتیں ۔
مسر سیوک بولیں ۔ ” اب تمہیں انکار نہ کرنا چاہیے۔ توقف سے محبت سرد ہو جاتی
ہے اور پھر اس پر کوئی چوٹ نہیں پڑ سکتی ۔ ایسا سنہری موقع پھر ہاتھ نہ آئے گا۔ ایک
دانا کا قول ہے کہ ہر شخص کو زندگی میں صرف ایک بار اپنی قسمت آزمائی کا موقع ملنا
ہے اور وہی اس کے مستقبل کا فیصلہ کر دیتا ہے۔ تمہاری زندگی میں یہ وہی موقع ہے ۔
اسے کھو دیا تو ہمیشہ پچھتاؤ گی ۔“
صوفیہ نے مغموم ہو کر کہا۔ اگر مسٹر کلارک نے مجھے مدعو نہ کیا ہوتا تو شاید آپ مجھ
کو یاد بھی نہ کرتیں ۔
مسر سیوک نے بھرائی ہوئی آواز میں کہا۔ میرے دل میں جو کچھ ہے وہ تو خدا ہی
جانتا ہے۔ پر ایسا کوئی دن نہیں جاتا کہ میں تمہارے اور پر بھو کے لیے خدا سے دعا نہ
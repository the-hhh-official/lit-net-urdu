ساکت و خاموش رہ گئی ۔ معلوم ہوا کسی نے جگر پر خنجر چلا دیا ۔
رانی نے کہا۔ اسے میں نے علیحدہ رکھ دیا ہے۔ کہو تو منگوا دوں ۔
صوفیہ نے جواب نہ دیا۔ اس کا سر چکرانے لگا۔ اس کو کمرہ گھومتا ہوا معلوم ہوا۔
رانی نے تیسرا تیر چلایا ۔ کیا سچائی کی تحقیقات یہی ہے؟“
صوفیہ نقش کھا کر فرش پر گر پڑی۔

(14)
صوفیہ کو ہوش آیا تو وہ اپنے کمرہ میں پلنگ پر پڑی ہوئی تھی ۔ اس کے کانوں میں
رانی کے آخری الفاظ گونج رہے تھے ۔ کیا سچائی کی تحقیقات یہی ہے؟ وہ اپنے کو اس
وقت اتنی حقیر سمجھ رہی تھی کہ گھر کا مہتر بھی اسے گالیاں دیتا تو شاید سر نہ اٹھاتی۔ وہ انفس
کے ہاتھوں اس قدر پامال ہو چکی تھی کہ اسے اپنے سنبھلنے کی کوئی امید نظر نہ آتی تھی ۔
اسے اندیشہ تھا کہ میرا دل مجھ سے وہ سب کچھ کر سکتا ہے جس کے محض خیال سے
انسان کا سر شرم سے جھک جاتا ہے۔ میں دوسروں پر کتنا ہنستی تھی ۔ اپنی مذہبی رغبت
پر کتنا فخر کرتی تھی۔ میں تناسخ اور نجات، خدا اور مادہ جیسے پیچیدہ مسائل پر غور وخوض
کرتی تھی اور دوسروں کو خواہش اور خود غرضی کا غلام سمجھ کر ذلیل خیال کرتی تھی۔ میں
سمجھتی تھی کہ خدا سے قریب تر ہوگئی ہوں۔ دنیا کو پیچ سمجھتے ہوئے میں اپنے کو نجات کا
مستحق خیال کرتی تھی، لیکن آج میری عقیدت کا پردہ فاش ہو گیا۔ آہو نے کو یہ
باتیں معلوم ہوں گی تو وہ اپنے دل میں کیا سمجھیں گے۔ غالبا میں ان کی نگاہوں میں
اتنی گر جاؤں گی کہ وہ مجھ سے بولنا پسند نہ کریں ۔ میں بد نصیب ہوں۔ میں نے ان کو
رسوا کیا اپنے خاندان کو بدنام کیا۔ اپنے ضمیر کا خون کیا اور اپنے میز بانوں کی فیاضی
کی تو ہین کی ۔ میرے سبب مذہب بھی بدنام ہو گیا ورنہ کیا آج مجھ سے یہ پوچھا
جاتا ، کیا سچائی کی تحقیقات یہی ہے؟
اس نے سرہانے کی طرف دیکھا۔ الماریوں پر مذہبی کتا بیں قرینہ سے چنی ہوئی
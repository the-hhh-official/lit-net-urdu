امانت مجھے ضرور لوٹا دیں گی۔ وہ میری ماما کی طرح تنگ دل نہیں ہیں۔ مگر ان سے
مانگوں کیوں۔ وہ تو میری چیز ہے ۔ کسی اور شخص کا اس پر ذرا بھی اختیار نہیں ۔ اپنی چیز
لے لینے کے لیے میں کسی دوسرے کی احسان مند کیوں بنوں ۔
گیارہ بج رہے تھے ۔ گھر میں چاروں طرف سناٹا چھایا ہوا تھا۔ نوکر چاکر سب سو
گئے تھے۔ صوفیہ نے کھڑکی سے باہر باغ کی طرف دیکھا۔ ایسا معلوم ہوتا تھا کہ
آسمان سے دودھ کی بارش ہو رہی ہے۔ چاندنی خوب چھٹک رہی تھی۔ سنگ مرمر کی
دونوں پر یاں جو حوض کے کنارے کھڑی تھیں، اس خاموش نغمہ کی نورانی مورتیں سی
معلوم ہوتی تھیں جس سے سارا منظر معمور تھا۔
صوفیہ کے دل میں زبردست خواہش ہوئی کہ اسی وقت چل کر اپنا خط لاؤں ۔ وہ
پختہ ارادہ کر کے اپنے کمرہ سے نکلی اور بے خوفی کے ساتھ رانی صاحبہ کے دیوان خانہ
کی طرف چلی۔ وہ اپنے دل کو بار بار سمجھا رہی تھی ۔ مجھے خوف کس کا ہے ۔ اپنی چیز
لینے جا رہی ہوں ۔ کوئی پوچھے تو اس سے صاف صاف کہہ سکتی ہوں ۔ ونہ سنگھ کا نام
لینا کوئی جرم نہیں ہے۔
مگر لگا تا تشفی ملنے پر بھی اس کے قدم اتنی احتیاط سے پڑتے تھے کہ برآمدہ کے
پختہ فرش پر بھی کوئی آہٹ نہ ہوتی تھی۔ اس کے چہرہ سے وہ بے اطمینانی ظاہر ہو رہی
تھی جو نبیت فاسد کا نشان ہے۔ وہ کہی ہوئی نگاہوں سے دینے بائیں آگے پیچھے
تاکتی جاتی تھی۔ ذرا سا بھی کوئی کھٹکا ہوتا تو اس کے پیر خود بخو درک جاتے تھے اور
برآمدہ کے ستونوں کی آڑ میں چھپ جاتی تھی۔ راستہ میں کئی کمرے تھے ۔ اگر چہ ان
میں تاریکی تھی اور روشنی گل ہو چکی تھی تا ہم وہ دروازہ پر ایک لمحہ کے لیے رک جاتی
تھی کہ کوئی ان میں بیٹھا ہو۔ دفعتا ایک تیر پر کتا جسے رانی صاحبہ بہت پیار کرتی تھیں،
سامنے سے آتا ہوا دکھائی دیا۔ صوفی کے رونگٹے کھڑے ہو گئے۔ اس نے ذرا بھی
منہ کھولا کہ سارے مکان میں ہل چل ہو جائے گی۔ کتے نے اس کی طرف مشتبہ
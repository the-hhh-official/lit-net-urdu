یقین ہے کہ تمہارا خط پاتے ہی ان کی طبیعت بدل جائے گی اور وہ فرض کے راستہ پر
مستعدی سے گامزن ہوں گے ۔ میں اس مہربانی کے لیے تمام عمر تمہاری ممنون
رہوں گی ۔ صوفیہ نے مغموم لہجہ میں کہا۔ ” آپ کے ارشاد کی تعمیل کروں گی۔“
رانی نہیں ۔ صرف میرے ارشاد کی تعمیل کافی نہیں ہے۔ اگر یہ ظاہر ہوا کہ کسی
ترغیب سے لکھا گیا ہے تو اس کا اثر جاتا رہے گا۔
صوفیہ : آپ کو خط لکھ کر دکھلا دوں؟
رانی نہیں تمہی بھیج دینا۔
صوفیہ جب وہاں سے آکر خط لکھنے بیٹھی تو اس کو سو جھتا ہی نہ تھا کہ کیا لکھوں۔
سوچنے لگی ۔ وہ مجھے بے درد خیال کریں گے ۔ اگر لکھ دوں کہ میں نے تمہارا خط پڑھا
ہی نہیں تو انہیں کتنا رنج ہو گا۔ کیسے کہوں کہ میں تم سے محبت نہیں کرتی ۔
وہ میز پر سے اٹھ کھڑی ہوئی اور طے کر لیا کہ کل لکھوں گی ۔ ایک کتاب پڑھنے
لگی ۔ کھانے کا وقت آگیا۔ نو بج گئے ۔ ابھی وہ منہ ہاتھ دھو کر بیٹھی تھی کہ اس نے
رانی کو دروازہ سے اندر کی طرف جھانکتے دیکھا ۔ سمجھی کہ کسی کام سے جارہی ہوں
گی ۔ پھر کتاب دیکھنے لگی ۔ پندرہ منٹ بھی نہ گزرے ہوں گے کہ رانی پھر دوسری
طرف سے لوٹیں اور انہوں نے کمرہ میں پھر جھانکا۔
صوفیہ کو ان کا اس طرح منڈلانا نہایت ناگوار معلوم ہوا ۔ اس نے سمجھا۔ یہ مجھے
با اکل کاٹھ کی پتلی بنانا چاہتی ہیں کہ بس ان کے اشاروں پر نا چا کروں۔ اتنا تو نہ ہو
سکا کہ جب میں نے بند لفافہ ان کے ہاتھ میں رکھ دیا تو مجھے خط پڑھ کر سنا دیتیں۔
آخر میں لکھوں کیا؟ نہیں معلوم کہ انہوں نے اپنے خط میں کیا لکھا ہے؟ دفعتاً اس کو
خیال ہوا کہ میرا خط نصیحت کی شکل نہ اختیار کرے ۔ وہ اسے پڑھ کر شاید مجھ سے چڑ
جائیں۔ اپنے محبت کرنے والوں سے ہم سبق و نصیحت کی باتیں نہیں بلکہ محبت اور
دل دہی کی باتیں سننا چاہتے ہیں ۔ بڑی خیریت ہوئی ۔ ورنہ وہ میری نصیحت آمیز
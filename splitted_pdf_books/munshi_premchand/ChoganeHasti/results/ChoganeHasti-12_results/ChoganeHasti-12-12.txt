نگاہوں سے دیکھا اور اپنے فیصلہ کا اظہار کرنا ہی چاہتا تھا کہ صوفیہ نے آہستہ سے
اس کا نام لیا اور اسے گود میں اٹھا کر اس کی پیٹھ سہلانے لگی ۔ کتا دم ہلانے لگا لیکن
اپنی راہ جانے کے بجائے وہ صوفیہ کے ساتھ ہو لیا ۔ شاید اس کی فطرت بتلا رہی تھی
کہ دال میں کچھ کالا ہے ۔ اس طرح پانچ کمروں کے بعد رانی صاحبہ کا دیوان خانہ
ملا۔ اس کے دروازے کھلے تھے ، لیکن اندر اندھیرا تھا ۔ کمرہ میں بجلی کے بٹن لگے
ہوئے تھے۔ انگلیوں کی بہت خفیف حرکت سے کمرہ روشن ہو سکتا تھا مگر اس وقت بٹن
کا دبانا اسے بارود کے ڈھیر میں دیا سلائی لگانے سے کم خطر ناک نہ معلوم ہوتا تھا۔
روشنی سے وہ کبھی اس قدر خوف زدہ نہ ہوئی تھی ۔ مشکل تو یہ تھی کہ روشنی کے بغیر وہ
اپنے ارادہ میں کامیاب بھی نہ ہو سکتی تھی ۔ وہی آب حیات بھی تھی اور زہر ہلاہل
بھی ۔ اسے غصہ آ رہا تھا کہ کواڑوں میں شیشے کیوں لگے ہوئے ہیں۔ پردے ہیں تو
بھی اس قدر باریک کہ آدمی کا منہ دکھائی دیتا ہے۔ گھر نہ ہوا کوئی بھی ہوئی دکان
ہوئی ۔ بالکل انگریزی نقل ہے اور روشنی ٹھنڈی کرنے کی کیا ضرورت تھی ۔ اس سے تو
کوئی بہت بڑی کنایت نہیں ہو جاتی۔
ہم جب کسی تنگ سڑک پر چلتے ہیں تو ہمیں سواریوں کا آنا جانا بہت ہی تکلیف دہ
معلوم ہوتا ہے۔ جی چاہتا ہے کہ ان راستوں پر سواریوں کی آمد ورفت کی روک
ہونی چاہیے ۔ ہمارا اختیار ہوتا تو ان سڑکوں پر کوئی سواری نہ گزرنے دیتے خصوصاً
موٹروں کو لیکن انہیں سڑکوں پر جب ہم کسی سواری پر بیٹھ کر چلتے ہیں تو قدم قدم پر
مسافروں کو ہٹانے کے لیے رک جانے پر جھنجھلاتے ہیں کہ یہ سب پڑی پر کیوں
نہیں چلتے۔ خواہ مخواہ بیچ میں دھنسے پڑتے ہیں۔ مشکلات میں پڑ کر گر دو پیش کے
حالات پر نا خوشی کا اظہار کرنا انسانی فطرت کا خاصہ ہے۔
صوفیہ کئی منٹ تک بجلی کے بٹن کے پاس کھڑی رہی ۔ بٹن دبانے کی جرات نہ
ہوتی تھی۔ سارے صحن میں روشنی پھیل جائے گی ۔ لوگ چونک پڑیں گے ۔
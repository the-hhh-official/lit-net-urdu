میں پیدا ہوئے تھے۔ وہ ایک ایک شعر جھوم جھوم کر پڑھتے تھے اور اس کو دو دو تین
تین بار دہراتے تھے لیکن صوفیہ نے ایک بار بھی داد نہ دی۔ گویا اس میں سخن فہمی کا
احساس باقی نہیں رہا تھا۔ نظم کو ختم کر کے پر بھوسیوک نے پوچھا۔ ” اس کے متعلق
تمہاری کیا رائے ہے؟“
صوفیہ نے کہا۔ اچھی تو ہے ۔“
پر بھو سیوک میرے اشعار پر تم نے دھیان نہیں دیا۔ آج تک کسی شاعر نے بھی
ستاروں کو ملائک کی ارواح سے تشبیہ نہیں دی ہے۔ مجھے تو یقین ہے کہ اس نظم کی
اشاعت ہوتے ہی شعراء کی جماعت میں باچل پیدا ہو جائے گی۔
صوفیہ مجھے تو یاد آتا ہے کہ شیلی اور ورڈ سورتھ اس استعارہ کو پہلے ہی استعمال کر
چکے ہیں ۔ یہاں کے شاعروں نے بھی کچھ ایسے ہی استعارے باندھے ہیں۔ شاید
ہیوگو کی ایک نظم کا عنوان بھی یہی ہے۔ ممکن ہے تمہارا تخیل ان کے تخیل سے لڑ گیا ہو۔
پر بھو سیوک: میں نے استادوں کا کلام تم سے زیادہ دیکھا ہے، لیکن یہ تشبیہ مجھ کو
کہیں بھی نہیں دکھائی دی۔
صوفیہ خیر، ہوسکتا ہے مجھی کو یاد نہ ہو گا۔ نظم بری نہیں ہے۔
پر بھو سیوک: اگر کوئی دوسرا شاعر یہ اعجاز پیدا کرے تو اس کی غلامی کرنے کو تیار
ہوں ۔
-
صوفیہ تو میں کہوں گی کہ تمہاری نگاہ میں اپنی آزادی کی قمیت بہت زیادہ نہیں
ہے۔
پر بھو سیوک تو میں بھی یہی کہوں گا کہ سخن فہمی میں کمال حاصل کرنے کے لیے ابھی
تمہیں بہت زیادہ مشق کی ضرورت ہے ۔
صوفیہ: مجھے اپنی زندگی میں اس سے زیادہ اہم کام کرنے ہیں ۔ آج کل گھر کی کیا
کیفیت ہے؟
پر بھو سیوک بھی رور ہے تھے۔ عفو و محبت کے جذبات ہر لفظ سے اسی طرح ٹپک رہے
تھے جیسے آنکھوں سے آنسوؤں کی بوندیں۔ نظم ختم ہوگئی تو صوفیہ نے کہا۔ مجھے کبھی
خیال بھی نہ ہو سکتا تھا کہ اس رنگ میں ایسا کمال دکھا سکتے ہو۔ جی چاہتا ہے تمہارا قلم
چوم لوں ۔ اف کتنا روحانی عفو ہے۔ برا نہ ماننا، تمہاری تصنیف تم سے بدر جہا بلند تر
ہے۔ ایسے پاکیزہ ملائم اور پر جوش الفاظ تمہارے قلم سے کس طرح نکل آتے
ہیں ؟
پر بھو سیوک: اسی طرح جیسے اتنے مضحکہ خیز اور نحوت شکن جذبات کا اظہار
تمہارے قلم سے ہوا۔ تمہاری تصنیف تم سے کہیں زیادہ پست ہے۔
صوفیہ: میں کیا اور میری تصنیف کیا ۔ تمہارا ایک ایک شعر اس قابل ہے کہ اس پر
دل نثار ہو جائے ۔ بے شک عفو انسانی جذبات میں رفیع ترین جذ بہ ہے۔ رحم کا درجہ
انتنا بلند نہیں ۔ رحم وہ دانہ ہے جو پولی کی زمین میں اگتا ہے۔ اس کے خلاف عفووہ دانہ
ہے جو خار زاروں میں اگتا ہے۔ رحم وہ چشمہ ہے جو ہموار زمین پر بہتا ہے۔ اس کے
برعکس عفو کا چشمہ سنگریزوں اور چٹانوں پر بہتا ہے ۔ رحم کا راستہ سیدھا اور آسان ہے
اور عفو کا ٹیڑھا اور مشکل ۔ تمہارا ایک ایک لفظ دل پر نقش ہو جاتا ہے۔ تعجب ہے کہ تم
میں خود عفو کا نام ونشان بھی نہیں ہے ۔
پر بھو : صوفی ! جذبات کے مقابلہ میں افعال کی کچھ وقعت نہیں ہے۔ شاعر کا عملی
میدان محدود ہوتا ہے مگر جذباتی میدان وسیع اور لامحدود ۔ اس آدمی کو حقیر نہ سمجھو جو
ترک اور استغناء کا راگ الاپتا ہے مگر خود کوڑیوں پر جان دیتا ہوا ممکن ہے کہ اس کے
الفاظ کسی بڑے گنہ گار کے دل کو متاثر کر دیں۔
صوفیہ: جس کے قول و فعل میں اتنا فرق ہو، اسے کسی اور ہی نام سے پکارنا
چاہیے۔
پر بھو سیوک نہیں صوفی یہ بات نہیں ہے۔ شاعر کے جذبات بتلاتے ہیں کہ اگر
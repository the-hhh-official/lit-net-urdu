مارے جاتے ہیں۔ مسٹر کلارک اور راجہ مہیند رمار کی ہستی ہی کیا ہے۔ ساری دنیا بھی
اب اس زمین کو میرے ہاتھوں سے نہیں چھین سکتی ۔ میں سارے شہر میں ہل چل مچا
دوں گا اور ہندوستان بھر کو ہلا ڈالوں گا ۔ حکام کی خود مختارانہ روش کی یہ مثال ملک کے
سبھی اخباروں میں شائع ہوگی۔ کونسلوں اور مجلسوں میں ایک نہیں ہزار ہزار آوازوں
کے ذریعہ مشتہر کی جائے گی اور اس کی گونج انگریزی پارلیمنٹ تک پہنچے گی ۔ یہ قومی
حرفت اور تجارت کا سوال ہے۔ اس معاملہ میں کل ہندوستان کے کارخانہ دار کیا
ہندوستانی اور کیا انگریز میرے معاون و مددگار ہوں گے اور سر کا رایسی نا فہم نہیں ہے
کہ وہ کارخانہ داروں کی مشتر کہ آواز پر کان بند کر لے۔ یہ سرمایہ کی حکومت کا دور
ہے۔ یورپ میں بڑی بڑی سلطنتیں سرمایہ داروں کے اشاروں پر بنتی بگڑتی رہتی
ہیں ۔ کسی گورنمنٹ کی مجال نہیں کہ ان کی مرضی کے خلاف عمل کرے۔ تم نے مجھے
سمجھا کیا ہے۔ میں وہ ملایم چارہ نہیں ہوں جسے کلارک اور مہیند رچہ جائیں گے۔“
پر بھو سیوک تو ایسے سٹ پٹائے کہ پھر زبان نہ کھلی ۔ چپکے سے اٹھ کر چلے گئے۔
صوفیہ بھی ایک لمحہ کے لیے سنائے میں آگئی ۔ پھر سوچنے لگی اگر پاپا نے اس معاملہ
میں کچھ تحریک کی بھی تو اس کا نتیجہ کہیں برسوں میں ظاہر ہو گا اور یہی کون کہہ سکتا ہے
کہ اس کا کیا نتیجہ ہوگا۔ ابھی سے اس کی کیوں فکر کروں ۔ اس کے گلابی ہونٹوں پر
فاتحانہ غرور کی مسکراہٹ نمودار ہوئی ۔ اس وقت وہ اندو کے چہرے کا اڑا ہوا رنگ
دیکھنے کے لیے اپنا سب کچھ نچھاور کر سکتی تھی ۔ " کاش میں وہاں موجود ہوتی دیکھتی
کہ اندو کے چہرے پر کیسی جھینپ ہے ۔ خواہ ہمیشہ کے لیے قطع تعلق ہو جاتا مگر اتنا
ضرور کہتی کہ دیکھا اپنے راجہ صاحب کا اقتدار و اختیار ۔ بس اس پر اتنا اتراتی تھیں؟
مگر مجھے کیا معلوم تھا کہ کلارک اتنی ثبات کریں گے ۔
کھانے سے فارغ ہو کر وہ اپنے کمرہ میں چلی گئی اور رانی اندو کی خفت کا خیال کر
کے بے حد لطف اٹھانے لگی۔ راجہ صاحب بدحواس ، چہرے کا رنگ اڑا ہوا، آکراندو
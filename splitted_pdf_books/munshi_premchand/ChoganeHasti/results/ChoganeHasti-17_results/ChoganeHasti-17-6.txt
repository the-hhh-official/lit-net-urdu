صوفیہ: ایسا حیا دار نہیں ہے۔
پر بھو سیوک تم نہی کے ناٹک لکھنے میں مشاق ہو۔
ذرا دیر بعد دونوں اپنے اپنے کمرہ میں سوئے ۔ صوفیہ علی الصباح اٹھی اور مسٹر
کلارک کا انتظار کرنے لگی اسے یقین تھا کہ وہ آتے ہی ہوں گے ۔ ان کو ساری
باتیں بالتفصیل معلوم ہوں گی۔ ابھی محض افواہ سنی ہے۔ ممکن ہے راجہ صاحب
گھبرائے ہوئے ان کے پاس اپنا دکھڑا رہنے کے لیے گئے ہوں لیکن آٹھ بج گئے
اور کلارک کا کہیں پتہ نہ تھا۔ وہ بھی تڑ کے ہی آنے کو تیار تھے، پر آتے ہوئے
شرماتے تھے کہ کہیں صوفیہ یہ نہ سمجھے کہ مجھ پر احسان جتانے آئے ہیں۔ اس سے
زیادہ اس بات کا خوف تھا کہ وہاں لوگوں کو کیا منہ دکھاؤں گا۔ یا تو مجھے دیکھ کر لوگ
دل ہی دل میں جلیں گے یا کھلے الفاظ میں مجھے متہم کریں گے ۔ سب سے زیادہ
خوف الیشور سیوک کا تھا کہ کہیں کافر ملعون یا شقی نہ کہہ بیٹھیں ۔ بزرگ آدمی ہیں ۔
ان کی باتوں کا جواب ہی کیا کیا۔ انہیں وجوہات سے وہ آتے ہوئے ہچکچاتے تھے اور
دل میں دعا کر رہے تھے کہ صوفیہ ہی ادھر آنکلے ۔
نو بجے تک کلارک کا انتظار کرنے کے بعد صوفیہ بیتاب ہو گئی ۔ ارادہ کیا کہ میں ہی
چلوں ۔ اسی وقت یکا یک مسٹر جان سیوک آکر بیٹھ گئے اور صوفیہ کو قہر آلود نگا ہوں
سے دیکھ کر بولے۔ صوفی ! مجھے تم سے ایسی امید نہ تھی ۔ تم نے میرے سارے
منصوبے خاک میں ملا دیئے ۔
صوفیہ میں نے امیں نے کیا کیا؟ میں آپ کا مطلب نہیں مجھی ۔
جان سیوک میرا مطلب یہ ہے کہ تمہاری ہی ترغیب سے مسٹر کلارک نے اپنا پہا!
حکم منسوخ کر دیا ہے۔
صوفیہ: آپ کو وہم ہے۔
جان سیوک: میں نے بلا ثبوت کے آج تک کسی پر الزام نہیں لگایا۔ میں ابھی اندو
صوفیہ پر بھو ! تم پیٹ کے بڑے ملکے ہو ۔ یہ کہنے سے کیا فائدہ کہ مس صاحب ہی
نے زمین دلوائی ہے ۔ یہ تو کوئی بڑا کام نہیں ہے۔
سورداس: صاحب یہ تو میں اسی دن جان گیا تھا جب میں صاحب سے پہلے پہل
باتیں ہوئی تھیں۔ مجھے اسی دن معلوم ہو گیا تھا کہ ان کے چیت میں دیا اور دھر م
ہے۔ اس کا پھل بھگوان ان کو دیں گے ۔
صوفیہ: سورداس یہ میری سفارش کا پھل نہیں ۔ تمہاری تپسیا کا پھل ہے۔ راجہ
صاحب کو تم نے خوب جھکایا اب تھوڑی سی کسر اور ہے ایسا بد نام کر دو کہ شہر میں منہ
دکھانے لائق نہ رہیں ۔ استعفے دے کر اپنے علاقہ کی راہ لیں۔
سورداس : نہیں مس صاحب یہ کھلاڑیوں کی نیت نہیں ہے۔ کھلاڑی جیت کر
ہارنے والے کھلاڑی کی ہنسی نہیں اڑاتا۔ اس سے گلے ملتا ہے اور ہاتھ جوڑ کر کہتا
ہے۔ بھیا ! اگر ہم نے کھیل میں تم سے کوئی انو چیت ( نا مناسب ) بات کہی ہو یا کوئی
ایسا برتاؤ کیا ہو تو ہمیں ما پچھ ( معاف ) کرنا ۔ اس طرح دونوں کھلاڑی نہیں کر الگ
ہوتے ہیں۔ کھیل کا پت (ختم) ہوتے ہی دونوں متر ( دوست ) بن جاتے ہیں۔
اس میں کوئی کپٹ نہیں رہتا۔ میں آج راجہ صاحب کے پاس گیا تھا اور ان سے ہاتھ
جوڑ آیا ۔ انہوں نے مجھے بھوجن کرایا ۔ جب چلنے لگا تو بولے میرا دل تمہاری طرف
سے صاف ہے کہ سنکا ( اندیشہ ) نہ کرنا ۔
صوفیہ : ایسے صاف دل تو نہیں ہیں۔ موقع پا کر ضرور دغا کریں گے۔ میں تم سے
کہے دیتی ہوں۔
سورداس : نہیں مس صاحب ایسا مت کہیے۔ کسی پر سنگا کرنے
سے اپنا
چیت ( دل ) ملین ( مکدر ) ہوتا ہے۔ وہ بدوان (عالم) ہیں۔ دھر ماتما ہیں ۔ کبھی دغا
نہیں کر سکتے ۔ اور جو کریں گے تو انہی کا دھرم جائے گا۔ میں پھر اسی طرح فریاد کرتا
پھروں گا۔ جس بھگوان نے اب کی سنا ہے ، وہی بھگوان پھر سنیں گے۔
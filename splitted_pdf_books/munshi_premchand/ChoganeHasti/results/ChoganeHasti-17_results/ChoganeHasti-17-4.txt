کے پاس بیٹھ جائیں گے ۔ اندو دیوی لفافہ دیکھیں گی ۔ آنکھوں پر اعتبار نہ ہوگا۔ پھر
روشنی تیز کر کے دیکھیں گی ۔ تب راجہ کے آنسو پونچھیں گی ۔ آپ ناحق اس قدر
غمگین ہوتے ہیں۔ آپ اپنی طرف سے شہر میں منادی کرادیجیے کہ ہم نے سورداس
کی زمین سرکار سے لڑکر واپس دلا دی۔ سارے شہر میں آپ کے انصاف کی دھوم مچ
جائے گی ۔ لوگ سمجھیں گے آپ نے رائے عامہ کی قدر کی ہے۔ خوشامدی ٹٹو کہیں
کا چال سے ولیم کو الو بنانا چاہتا تھا۔ ایسی منہ کی کھائی ہے کہ یا دہی کرے گا۔ خیر آج
نہ ہی کل، پرسوں ، ترسوں کبھی تو اندو سے ملاقات ہو گی ہی ۔ کہاں تک منہ چھپائیں
گی ؟ ]]
یہ سوچتے سوچتے صوفیہ میز پر بیٹھ گئی اور اس واقعہ پر ایک ہنسی کا ڈراما لکھنے لگی۔
سمند فکر کے لیے حسد تا زیا نہ کا کام دیتا ہے۔ صوفیہ نے آج تک کبھی ایسا ڈراما نہ لکھا
تھا مگر اس وقت حسد کے اثر سے اس نے ایک گھنٹہ کے اندر چار منظروں کا ایک
مضحکہ انگیز ڈراما لکھ دیا۔ ایسی ایسی چوٹ کرنے والی اور دل میں چٹکیاں لینے والی
پھبتیاں قلم سے لکھیں کہ اسے اپنے ذہن کی رسائی پر خود ہی متحیر ہونا پڑا۔ اسے ایک
بار یہ خیال آیا کہ میں کیا حماقت کر رہی ہوں۔ فتح پا کر ہارے ہوئے دشمن کا منہ چڑانا
پر لے سرے کا کمینہ پن ہے، لیکن حسد نے اس کو مطمئن کر دینے کے لیے دلیل
ڈھونڈ نکالی ۔ ایسے فریبی ، دغا باز ، عزت کے بھوکے رعایا کے دوست بن کر اس کے
حلق پر چھڑی پھیرنے والے خوشامدی رئیسوں کی یہی مزا ہے۔ یہی ان کا واحد مصلح
ہے۔ عوام الناس کی نگاہوں میں ذلیل ہو جانے کا خوف ہی انہیں راہ راست پر قائم
رکھ سکتا ہے۔ رسوائی کا خوف نہ ہو تو وہ شیر ہو جائیں۔ اپنے سامنے کسی کو کچھ نہ
سمجھیں ۔
پر بھوسیوک میٹھی نیند سو ر ہے تھے۔ آدھی رات گزر چکی تھی۔ یکا یک صوفیہ نے آ
کر جگایا ۔ وہ چونک کر اٹھ بیٹھے اور یہ سمجھ کر کہ شاید اس کے کمرہ میں چور گھس آئے
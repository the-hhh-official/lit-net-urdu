جان سیوک کھانا کھا رہے تھے۔ یہ خبر سنی تو بھوک غائب ہو گئی۔ بولے ۔ یہ مسٹر
کلارک کو کیا سوجھی ؟ مسز سیوک نے صوفیہ کی طرف تیز نگاہوں سے دیکھتے ہوئے
پوچھا۔ تو نے انکار تو نہیں کر دیا ؟ ضرور کچھ گول مال کیا ہے ۔“
صوفیہ نے سر جھکا کر کہا۔ ”بس آپ کا غصہ مجھی پر رہتا ہے۔ جو کچھ کرتی ہوں میں
ہی کرتی ہوں ۔
ایشور سیوک: خداوند یسوع ! مجھ گناہ گار کو اپنے دامن میں چھپا! میں آخر تک منع
کرتا رہا کہ بڈھے کی زمین نہ لو مگر کون سنتا ہے ۔ دل میں کہتے ہوں گے کہ یہ تو سٹھیا
گیا ہے مگر میں نے دنیا دیکھی ہے ۔ راجہ ڈر کر کلارک کے پاس گیا ہو گا۔
پر بھوسیوک میرا بھی یہی خیال ہے۔ راجہ صاحب نے خود مسٹر کلارک سے کہا ہو
گا۔ آج کل ان کا شہر میں نکلنا مشکل ہو رہا ہے۔ اندھے نے سارے شہر میں ہل
چل مچادی ہے۔
جان سیوک: میں سوچ رہا تھا کہ کل حفظ امن کے لیے پولیس کا دستہ مانگوں گا۔
ادھر یہ گل کھلا ۔ کچھ عقل کام نہ کرتی کہ کیا بات ہو گئی۔
پر بھو سیوک: میں تو سمجھتا ہوں ہمارے لیے اس زمین کو چھوڑ دینا ہی بہتر ہو گا۔
آج سور داس نہ پہنچ جاتا تو گودام کی خیریت نہ تھی ۔ ہزاروں روپے کا سامان خراب
ہو جاتا ۔ یہ فساد رفع ہونے والا نہیں ہے ۔
جان سیوک نے ان کا مضحکہ اڑاتے ہوئے کہا۔ ہاں بہت اچھی بات ہے ۔ ہم
سب مل کر اس اندھے کے پاس چلیں اور اس کے قدموں پر سر جھکا ئیں ۔ آج اس
کے خوف سے زمین چھوڑ دوں ۔ کل چمڑے کی آڑھت چھوڑ دوں اور اس کے بعد
منہ چھپا کر یہاں سے کہیں چلا جاؤں ۔ کیوں ۔ یہی صلاح ہے نا؟ پھر امن ہی امن
ہے۔ نہ کسی سے لڑائی نہ جھگڑا۔ یہ صلاح تم ہیں مبارک ہو ۔ دنیا امن کی جگہ نہیں بلکہ کا
رزار کی جگہ ہے۔ یہاں دلیروں اور بہادروں کی فتح ہوتی ہے ۔ کمزور اور بزدل
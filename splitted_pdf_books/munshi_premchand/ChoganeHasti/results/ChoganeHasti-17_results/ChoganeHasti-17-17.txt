کتنے رہین منت تھے۔ شہر کی صحت اور تعلیم کو انہوں نے کسی گری ہوئی حالت سے
اٹھا کر شاہراہ ترقی پر پہنچایا تھا۔ اس کی طرف کوئی دھیان ہی نہ دیتا تھا۔ دیکھتے دیکھتے
ایک انقلاب عظیم برپا ہو گیا۔ لوگ ان پر رائے زنی کرتے ہوئے کہتے ۔ اب وہ
زمانہ نہیں رہا جب راجے رئیسوں کے نام عزت کے ساتھ لیے جاتے تھے۔ عوام کو
خود ہی ان سے عقیدت ہوتی تھی۔ وہ دن رخصت ہو گئے۔ ثروت پرستی زمانہ قدیم
کی شاہ پرستی ہی کا ایک جزء تھی ۔ رعایا اپنے راجہ جا گیردار یہاں تک کہ اپنے زمیندار
پر جان نثار کر دیتی تھی ۔ یہ ایک مسلمہ اصول سیاست تھا کہ رعایا بادشاہ کے آرام و
آسائش کے لیے ہے۔ دنیا میں یہی رواج تھا لیکن آج بادشاہ اور رعایا میں وہ تعلق
نہیں رہا۔ آج ان میں خادم و مخدوم کا رشتہ ہے۔ اب اگر کسی بادشاہ کی عزت ہے تو
خدمتی اعتبار سے ، ورنہ اس کی حالت دانتوں کے نیچے دبی ہوئی زبان کی سی ہے۔
رعایا کو اس پر کبھی اعتماد نہیں ہوتا ۔ اب تو اس بادشاہ کی عزت ہوتی ہے جس نے اپنا
سب کچھ رعایا پر شمار کر دیا ہو۔ جو فقر کی دولت سے مالا مال ہو ۔ جب تک کوئی
خدمت کے راستہ پر چلنا نہیں سیکھتا ہعوام کے دلوں میں جگہ نہیں پاتا۔
راجہ صاحب کو اب معلوم ہوا کہ شہرت اس سفید کپڑے کی طرح ہے جس پر ایک
دھبہ بھی نہیں چھپ سکتا۔ جس طرف ان کی موٹر نکل جاتی ، لوگ ان پر آوازے
کتے۔ یہاں تک کہ اکثر تالیاں بھی بھتیں۔ بے چارے بڑی مصیبت میں بنتا
تھے۔ شہرت حاصل کرنے چلے تھے ۔ عزت سے بھی ہاتھ دھو بیٹھے اور موقعوں پر اندو
سے مشورہ کر لیا کرتے تھے۔ اس سے دل کو ڈھارس ہوتی تھی، لیکن اب وہ دروازہ
بھی بند تھا۔ اندو سے ہمدردی کی کوئی امید نہ تھی ۔
رات کے نو بجے تھے۔ راجہ صاحب اپنے دیوان خانہ میں بیٹھے ہوئے اس طرح
سوچ رہے تھے۔ لوگ کتنے احسان فراموش ہوتے ہیں۔ میں نے اپنی زندگی کے
متواتر سات سال ان کی خدمت میں صرف کر دیئے ۔ اپنا کتنا وقت، کتنا تجربہ کتنا
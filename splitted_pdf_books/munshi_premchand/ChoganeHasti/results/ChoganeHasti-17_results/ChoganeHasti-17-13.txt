اسے موقع ملتا تو وہ کیا کچھ ہو سکتا تھا۔ اگر وہ اپنے جذبات کی بلندی تک نہ پہنچ سکا تو
اس کا سبب صرف یہ ہے کہ گردو پیش کے حالات اس کے موافق نہ تھے ۔
کھانے کا وقت آگیا۔ اس کے بعد صوفیہ نے ایشور سیوک کو بائبل سنانا شروع
کیا۔ آج کی سی بجز و رضا جوئی اس نے کبھی نہ ظاہر کی تھی۔ ایشور سیوک کی مذہبی
محویت نے ان کے ہوش و حواس کو مغلوب کر دیا تھا۔ خواب کی حالت میں ہو جانا ہی
ان کی اندرونی بیداری تھی۔ کرسی پر لیٹے ہوئے وہ خراٹے لے لے کر خدائی کتاب کو
سن رہے تھے، لیکن تعجب یہ تھا کہ پڑھنے والا انہیں سوتا ہوا سمجھ کر جوں ہی خاموش ہو
جاتا تو وہ فورا ہی بول اٹھتے ۔ ہاں ہاں پڑھو۔ چپ کیوں ہو؟ میں سن تو رہا ہوں ۔
صوفیہ کو بائبل پڑھتے پڑھتے شام ہو گئی تو اس کا گلا چھوٹا ۔ ایشور سیوک باغ میں
ٹہلنے چلے گئے اور پر بھو سیوک کو صوفی سے گپ شپ کرنے کا موقع ملا۔
صوفیہ بڑے پاپا ایک بار پکڑ پاتے ہیں تو پھر گلا نہیں چھوڑتے۔
پر بھو سیوک : مجھ سے کبھی بائبل پڑھنے کو نہیں کہتے ۔ مجھ سے تو ایک لمحہ بھی وہاں نہ
بیٹھا جائے ۔ تم نہ جانے کیسے بیٹھی پڑھتی رہتی ہو؟
صوفیہ کیا کروں ان پر رحم آتا ہے۔
پر بھو سیوک: بنا ہوا ہے ۔ مطلب کی بات پر کبھی نہیں چوکتا۔ یہ ساری عقیدت
صرف دکھاوا ہے ۔
صوفیہ: یہ تمہاری بے انصافی ہے۔ ان میں اور چاہے کوئی وصف نہ ہو، لیکن یسوع
پر ان کا ز بر دست اعتقاد ہے چلو کہیں گھومنے چلتے ہو؟
پر بھو سیوک : کہاں چلو گی ؟ چلو یہیں حوض کے کنارے بیٹھ کر کچھ شعر و شاعری کی
چرچا کریں ۔ مجھے تو اس سے زیادہ لطف اور کسی بات میں نہیں آتا ۔
صوفیہ: چلو پانڈے پور کی طرف چلیں۔ کہیں سور د اس مل گیا تو اسے یہ خبر سنائیں
گے۔
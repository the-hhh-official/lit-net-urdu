دیوی سے مل کر آ رہا ہوں ۔ انہوں نے اس کا ثبوت دیا کہ یہ تمہاری ہی کرتوت
ہے۔
صوفیہ: آپ کو یقین ہے کہ اندو نے مجھ پر جو الزام لگایا ہے وہ صحیح ہے؟
جان سیوک: اس کو غلط سمجھنے کے لیے میرے پاس کوئی دلیل نہیں ہے ۔
صوفیہ: اسے صحیح سمجھنے کے لیے اگر اندو کا کہنا کافی ہے تو اسے غلط سمجھنے کے لیے میرا
کہنا کیوں کافی نہیں ہے؟
جان سیوک: سچ بات یقین کو پیدا کرتی ہے۔
صوفیہ: یہ میری بد قسمتی ہے کہ میں اپنی باتوں میں وہ نمک مرچ نہیں لگا سکتی لیکن
میں آپ کو یقین دلاتی ہوں کہ اندو نے ہمارے اور ولیم کے درمیان میں مغائرت
پیدا کرنے کے لیے یہ سوانگ رچایا ہے۔
جان سیوک نے شبہ میں پڑ کر کہا۔ ”صوفی امیری طرف دیکھ! کیا تو سچ کہہ رہی
ہے؟
صوفیہ نے لاکھ کوشش کی کہ اپنے والد کی طرف بے خوف آنکھوں سے دیکھے لیکن
اس کی آنکھیں خود بخود جھک گئیں ۔ باطنی احساس زبان کو بگاڑ سکتا ہے مگر اعضا ء پر
اس کا زور نہیں چلتا۔ زبان چاہے خاموش ہو جائے مگر آنکھیں بولنے لگتی ہیں ۔ مسٹر
جان سیوک نے اس کی پر ندامت آنکھیں دیکھیں اور کبیدہ خاطر ہو کر بولے ۔
خرتم نے کیا سمجھ کر یہ کانٹے ہوئے؟“
صوفیہ: آپ میرے ساتھ سخت نا انصافی کر رہے ہیں۔ آپ کو ولیم ہی سے یہ
بات صاف کر لینی چاہیے۔ ہاں میں اتنا ضرور کہوں گی کہ تمام شہر میں بدنام ہونے کی
به نسبت میں اس زمین کا آپ کے قبضہ سے نکل جانا کہیں بہتر خیال کرتی ہوں۔
جان سیوک: اچھا تو تم نے میری نیک نامی کے لیے یہ چال چلی ہے؟ میں تمہارا
بہت ممنون ہوں، لیکن یہ خیال تمہیں بہت دیر بعد سوجھا۔ عیسائی قوم یہاں صرف
پر بھو سیوک: پھولا نہ سمائے گا۔ اچھل پڑے گا۔
صوفیہ ذرا شبہ پا جائے تو اس راجہ کو شہر سے بھگا کر ہی چھوڑے۔
دونوں نے سڑک پر جا کر ایک تانگہ کرایہ پر کیا اور پانڈے پور کی طرف روانہ
ہوئے۔ آفتاب غروب ہو گیا تھا۔ کچہری کے عملے بغل میں بستہ دبائے مردہ دلی اور
خود غرضی کا مجسمہ بنے ہوئے چلے آ رہے تھے۔ بنگلوں میں ٹینس ہو رہا تھا۔ شہر کے
شہید سے دین و دنیا سے بے خبر تمبولیوں کی دکانوں پر جمع تھے ۔ بنیوں کی دکانوں پر
مزدوروں کی عورتیں کھانے کا سامان خرید رہی تھیں ۔ تانگہ بر ناندی کے پل پر پہنچا
کہ یکا یک آدمیوں کا ایک ہجوم نظر آیا ۔ سورداس کھنجری بجا کر گا رہا تھا ۔ صوفیہ نے
تانگہ روک دیا اور تانگہ والے سے کہا۔ ” جا اس اندھے کو بلا لا ۔“
ایک لمحہ میں مورد اس لاٹھی ٹیکتا ہوا آیا اور سر جھکا کر کھڑا ہو گیا۔
صوفیہ: مجھے پہچانتے ہو سورداس؟
سورداس : ہاں بھلا جوہری کو نہ پہچانوں گا۔
صوفیہ اتم نے ہم لوگوں کو سارے شہر میں خوب بد نام کیا۔
سورداس: پھر یاد کرنے کے سوا میرے پاس اور کون بل تھا ؟
صوفیہ فریاد کا نتیجہ نکلا؟
سورداس: میری منشا پوری ہو گئی۔ حاکموں نے میری دھرتی مجھے دے دی۔ ایسا تو
ہو ہی نہیں سکتا کہ کوئی کام تن من سے کیا جائے اور اس کا کوئی پھل نہ ہو ۔ تپسیا سے تو
بھگوان مل جاتے ہیں ۔ بڑے صاحب کے اردلی نے کل رات ہی مجھے یہ حال کہہ
سنایا ۔ آج پانچ براہمنوں کو بھوجن کرایا ہے۔ کل گھر چلا جاؤں گا۔
پر بھو سیوک مس صاحبہ ہی نے بڑے صاحب سے کہہ سن کر تمہاری زمین دلوائی
ہے۔ ان کے والد اور راجہ صاحب دونوں ہی ان سے ناراض ہو گئے ہیں۔ ان کی
تمہارے اوپر بڑی مہربانی ہے ۔
بد دعا غصہ کی انتہائی حد ہے۔ اس کا پھل تم ایشور سے پاؤ گے ۔ یہ جملہ شیخ و
سنان سے بھی زیادہ مہلک ہوتا ہے۔ جب ہم سمجھتے ہیں کہ کسی برے کام کی سزا دینے
کے لیے دنیاوی طاقت کافی نہیں ہے۔ اس وقت ہم خدائی طاقت کو محرک کرنے کی
کوشش کرتے ہیں۔ اس سے کمتر کوئی سزا بھی ہمیں مضمئن نہیں کر سکتی ۔
مسٹر جان سیوک اس طرح کوس کر اٹھ گئے، لیکن صوفیہ کو اس سخت کلامی سے ذرا
بھی ملال نہ ہوا۔ اس نے اس قرض کو بھی اندو کے کھاتہ میں درج کر دیا اور اس کے
جذبہ انتقام نے زیادہ خوفناک صورت اختیار کر لی ۔ اس نے تہیہ کر لیا کہ اس پر مذاق
ڈراما کو آج ہی شائع کروں گی ۔ اگر ایڈیٹر نے نہ چھا پا تو میں خود ہی کتابی صورت
میں چھپواؤں گی اور عوام میں مفت تقسیم کروں گی۔ ایسی کا لک لگ جائے کہ پھر کسی کو
منہ نہ دکھا سکے۔
ایشور سیوک نے جان سیوک کی ناملایم باتیں سنیں تو بہت ناراض ہوئے ۔ مسز
سیوک کو بھی یہ برتاؤ بر امعلوم ہوا۔ ایشور سیوک نے کہا ۔ نہ جانے تم ہیں اپنے نفع
نقصان کی تمیز کب ہوگی ۔ بنی ہوئی بات کو نباہنا مشکل نہیں ہے، بگڑی ہوئی بات کو
بنانا مشکل ہے۔ تم ہیں اس موقع پر اس قدر صبر و سنجیدگی سے کام لینا تھا کہ جتنا
نقصان ہو چکا ہے۔ اس کی تلافی ہو جائے ۔ گھر کا ایک گوشہ گر پڑے تو سارا گھر گراد
دینا عقل مندی نہیں ہے۔ زمین گئی تو کوئی ایسی تدبیر سوچو کہ اس پر پھر تمہارا قبضہ ہو، یہ
نہیں کہ زمین کے ساتھ اپنی عزت و آبرو سے بھی ہاتھ دھو بیٹھو۔ جا کر راجہ صاحب کو
مسٹر کلارک کے فیصلہ کی اپیل کرنے پر آمادہ کرو اور مسٹر کلارک سے اپنا میل جول
بدستور قائم رکھو۔ یہ سمجھ لو کہ ان سے تمہیں کوئی نقصان ہی نہیں پہنچا۔ صوفیہ کو برہم کر
کے تم مسٹر کلارک کو خواہ مخواہ اپنا دشمن بنارہے ہو ۔ حکام تک رسائی رہے گی تو ایسی کتنی
ہی زمینیں ملیں گی۔ یسوع مجھے اپنے دامن میں چھپا اور مشکل کو آسان کر
66
مسر سیوک: میں تو اتنی منتوں سے اسے یہاں لائی اور تم سارے کیسے دھرے پر
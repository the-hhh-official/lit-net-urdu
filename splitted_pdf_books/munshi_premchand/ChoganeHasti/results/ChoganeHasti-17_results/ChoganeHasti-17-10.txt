پانی پھیرے دیتے ہو۔
ایشور سیوک: خداوند ۔ مجھے آسمان کی بادشاہت دے۔ اگر یہی مان لیا جائے کہ
صوفی کے ایماء سے یہ بات ہوئی تو بھی ہمیں اس سے کوئی شکایت نہ ہونی چاہیے
بلکہ میرے دل میں تو اس کی عزت زیادہ بڑھ گئی ہے۔ اسے خدا نے کچی روشنی عطا کی
ہے۔ اس میں ایمان اور اعتقاد کی برکت ہے۔ اس نے جو کچھ کیا ہے اس کی تعریف
نہ کرنا انصاف کا خون کرنا ہے۔ خداوند یسوع نے اپنے کو غریبوں اور بیکسوں پر نثار
کر دیا تھا۔ بد قسمتی سے ہم لوگوں میں اتنا اعتقاد نہیں ہے۔ ہمیں اپنی خود غرضی پر نادم
ہونا چاہیے۔ صوفیہ کے نیک ارادوں کی تحقیر کرنا بالکل مناسب نہیں ہے۔ گنہ گار کسی
فقیر کو دیکھ کر دل میں نادم ہوتا ہے۔ اس سے دشمنی نہیں کرتا ۔
جان سیوک: یہ نہ اعتقاد ہے اور نہ ایمان بلکہ محض ضد اور نخوت ہے۔
ایشور سیوک نے اس کا کچھ جواب نہ دیا۔ اپنی لکڑی ٹیکتے ہوئے صوفیہ کے کمرہ
میں آئے اور بولے ۔ ” بیٹی میرے آنے سے تمہارا کوئی ہرج تو نہیں ہوا ؟“
صوفیہ نہیں نہیں آئیے بیٹھیے۔
ایشور سیوک: یسوع ! اس گنہگار کو ایمان کی روشنی عطا کر ! ابھی جان سیوک نے
تمہیں بہت کچھ برا بھلا کہا ہے ۔ انہیں معاف کرو۔ بیٹی دنیا میں خدا کی جگہ اپنا باپ
ہی ہوتا ہے۔ اس کی باتوں کا برا نہ ماننا چاہیے۔ تمہارے اوپر خدا کا ہاتھ ہے۔ خدا کی
برکت ہے۔ تمہارے والد کی ساری عمر خود پروری میں گزری ہے اور وہ ابھی تک اسی
طرح گزر رہی ہے۔ خدا سے دعا کرو کہ اس کے دل کی تاریکی ایمان کی تجلی سے دور
کرے ۔ جن لوگوں نے ہمارے خداوند یسوع کو طرح طرح کی اذیتیں دی تھیں ان
کے لیے خداوند نے کہا تھا کہ اے خدا انہیں معاف کر کیونکہ وہ نہیں جانتے کہ ہم کیا
کر رہے ہیں ۔
صوفیہ: میں آپ سے سچ کہتی ہوں ۔ مجھے پاپا کی باتوں کا ذرا بھی ملال نہیں ہے،
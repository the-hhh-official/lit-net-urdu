ارولی کی صورت دیکھتے ہی حقہ چھوڑا۔ چپکے سے کپڑے پہنے۔ بچوں کو دلا سا دیا اور
حکم حاکم مرگ مفاجات سمجھ کر رواں دواں بنگلہ پر جا پہنچے ۔ صاحب کے سامنے
جاتے ہی ڈپٹی صاحب کا سارا غصہ کافور ہو گیا ۔ اشاروں پر دوڑ نے لگے ۔ مسٹر
کلارک نے سور د اس کے زمین والے مقدمہ کی مسل منگوائی ۔ اسے نہایت غور سے
پڑھوا کر سنا۔ پھر ڈپٹی صاحب سے راجہ مہیند رمار کے نام ایک پروانہ لکھایا جس کا
مطلب یہ تھا ۔ پانڈے پور میں سگریٹ کے کارخانہ کے لیے جو زمین لی گئی ہے وہ
قانونی دفعہ کے منشاء کے خلاف ہے اس لیے میں اپنے حکم کو منسوخ کرتا ہوں ۔ مجھے
اس معاملہ میں دھوکا دیا گیا ہے اور ایک شخص کے ذاتی نفع کے لیے قانون کا نا جائز
استعمال کیا گیا ۔
ڈپٹی صاحب نے دبی زبان سے اعتراض کیا۔ حضور ۔ اب آپ کو اس حکم کے
منسوخ کر دینے کا اختیار نہیں کیونکہ سرکار نے اس کی تصدیق کر دی ہے ۔“
مسٹر کلارک نے یہ سخت لہجہ میں کہا۔ ہمیں سرکار ہیں ۔ ہم نے وہ قانون بنایا
ہے۔ ہم کو سب اختیار ہے۔ آپ ابھی راجہ صاحب کو پروانہ لکھ دیں۔ کل لوکل
گورنمنٹ کو اس کی نقل بھیج دیجیے گا۔ ضلع کے مالک ہم ہیں ۔ صوبہ کی سرکار نہیں۔
یہاں بلوہ ہو جائے گا تو ہم کو اس کا انتظام کرنا پڑے گا۔ صوبہ کی سرکار یہاں دوڑی
نہ آئے گی ۔
عمال تھرا اٹھے ۔ ڈپٹی صاحب کو دل میں کوسنے لگے ۔ یہ کیوں خواہ مخواہ دخل دیتے
ہیں ۔ انگریز ہیں کہیں غصہ میں آ کر مار بیٹھے تو اس کا کیا ٹھٹانا ضلع کا بادشاہ ہے۔ جو
چاہے کرے ۔ ہم سے کیا واسطہ ۔
ڈپٹی صاحب کا سینہ بھی دہل گیا ۔ پھر زبان نہ کھلی ۔ پروانہ تیار ہو گیا۔ صاحب نے
اس پر دستخط کیے۔ اسی وقت ایک اردلی پروانہ لے کر راجہ صاحب کے پاس جا پہنچا۔
ڈپٹی یہاں سے اٹھے تو مسٹر جان سیوک کو اس حکم سے مطلع کر دیا ۔
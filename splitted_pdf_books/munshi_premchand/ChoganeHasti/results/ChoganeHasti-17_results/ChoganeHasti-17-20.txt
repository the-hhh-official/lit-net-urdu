مرتی ہے۔ کسی کی زمین پر کوئی جبراً کیوں قبضہ کرے۔ یہ صرف ڈھکوسلا ہے ۔ اور
کچھ نہیں ۔ کمزور لوگ تو ابتدائے زمانہ سے ستائے جاتے رہے ہیں اور ستائے جاتے
رہیں گے۔ جب یہ عالمگیر رواج ہے تو پھر کیا ایک کم اور کیا ایک زیادہ ۔
انہیں دنوں میں جب سور داس نے راجہ صاحب کو شہر میں بد نام کرنا شروع کیا تو
اس کی محبت کا پلہ نہایت تیزی سے دوسری طرف جھکا ۔ اسے سور د اس کے نام سے
چڑ ہو گئی۔ یہ سکے کا آدمی اور اس کی اتنی جرات کہ ہم لوگوں کے سر چڑھے۔ اگر
جمہوریت کے یہی معنی ہیں تو ایشور ہمیں اس سے بچائے ۔ یہ زمانہ کا انقلاب ہے
ور نہ اس کی کیا مجال تھی کہ ہمارے اوپر اس طرح چھینٹے اڑاتا ۔
اندوغریبوں پر رحم کر سکتی تھی مگر ان کے ساتھ انصاف نہ کر سکتی تھی۔ رحم میں فضیلت
کی شان ہے اور انصاف میں جمہوریت کا جذبہ ۔ وہ سوچتی کہ یہ اس بد معاش کو
پولیس کے حوالہ کیوں نہیں کر دیتے؟ مجھ سے تو یہ ذلت نہ برداشت ہوتی ۔ نتیجہ خواہ
کچھ ہوتا مگر اس وقت تو ایسی بری طرح پیش آتی کہ دیکھنے والوں کے رونگٹے
کھڑے ہو جاتے۔
وہ اسی قسم کے برے خیالات میں غرق تھی کہ صوفیہ نے جا کر اس کے سامنے راجہ
پر سورداس کے ساتھ بے انصافی کرنے کا اتہام لگایا۔ کھلی ہوئی دھمکی دی گئی۔ اندوکو
اتنا غصہ آیا کہ سور د اس کو پاتی تو اس کا منہ نوچ لیتی ۔ صوفیہ کے چلے جانے پر وہ غصہ
میں بھری ہوئی راجہ صاحب کے پاس پہنچی مگر معلوم ہوا کہ وہ چند روز کے لیے علاقہ پر
گئے ہوئے ہیں۔ یہ دن اس نے بڑی بے چینی سے گزارے ۔ افسوس ہوا کہ چلے
گئے اور مجھ سے پوچھا تک نہیں ۔
راجہ صاحب علاقہ سے لوٹے تو انہیں مسٹر کلارک کا حکم نامہ ملا۔ وہ اس پر نخور کر
رہے تھے کہ اندو ان کے پاس گئی اور بولی ۔ علاقہ پر گئے اور مجھے خبر تک نہ ہوئی۔
گویا میں گھر ہی میں نہیں ہوں ۔
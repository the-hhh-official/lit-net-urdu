پر بھو سیوک : اور جو کوئی معاملہ کھڑا کر کے قید کرا دیا تو ؟
سورداس : ( نہنس کر ) اس کا پھل انہیں بھگوان سے ملے گا۔ میرا دھرم تو یہی ہے
کہ جب کوئی میری چیز پر ہاتھ بڑھائے تو اس کا ہاتھ پکڑ لوں ۔ وہ لڑے تو لڑوں اور
اس چیز کے لیے جان تک دے دوں ۔ چیز میرے ہاتھ آئے گی، اس سے مجھے
مطلب نہیں۔ میرا کام تو لڑنا ہے اور وہ بھی دھرم کی لڑائی لڑنا۔ اگر راجہ صاحب دگا
(دغا) بھی کریں گے تو میں ان سے دگا نہ کروں گا۔
صوفیہ لیکن میں تو راجہ صاحب کو اتنے سنتے نہ چھوڑوں گی ۔
سورداس: مس صاحب ۔ آپ وروان ہو کر ایسی باتیں کرتی ہو۔ مجھے اچرج
( تعجب ) ہوتا ہے۔ آپ کے منہ سے یہ باتیں اچھی نہیں لگتیں نہیں آپ نہیں کر
رہی ہیں ۔ آپ سے کبھی ایسا کام نہیں ہو سکتا ۔
اتنے میں کسی نے پکارا مسور داس چلو ابرہمن آگئے ہیں ۔“
سور داس لاٹھی ٹیکتا ہوا گھاٹ کی طرف چلا ۔ تانگہ بھی چلا ۔ پر بھوسیوک نے کہا۔
چلو گی مسٹر کلارک کی طرف ؟
صوفیہ نہیں گھر چلو ۔
راستہ میں کوئی بات چیت نہیں ہوئی ۔ صوفیہ کسی خیال میں محو تھی ۔ دونوں سگرا پہنچے تو
چراغ جل چکے تھے ۔ صوفیہ سیدھی اپنے کمرہ میں گئی ۔ میز کی دراز کھولی ، فارس
ظرافت آمیز ڈراما) کا مسودہ نکالا اور اسے پر زہ پرزہ کر کے زمین پر پھینک دیا۔
(21)
سور داس کی آہ و فریاد نے راجہ مہیندر کمار کی ناموری اور عزت کو خاک میں ملا
دیا۔ وہ آسمان سے باتیں کرنے والا شہرت کا محل آن کی آن میں مسمار ہو گیا۔ اہل
شہر ان کی خدمات کو بھول گئے ۔ ان کی مساعی سے شہر کو کتنا نفع پہنچا تھا۔ اس کی یاد کسی
کو نہ رہی ۔ شہر کی نالیاں اور سڑکیں ، باغیچے اور گلی کوچے ان کی مسلسل کوششوں کے
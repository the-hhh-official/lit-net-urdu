کے سامنے سے ہو کر گزری تو اس نے اینٹ اور کنکر ڈھیروں کی طرف اشارہ کر کے
کہا۔ پاپا نہایت ثبلت سے کام کر رہے ہیں ۔
کلارک: ہاں مستعد آدمی ہیں ۔ مجھے تو ان کی محنت و جفاکشی پر رشک ہوتا ہے۔
صوفی : پاپا نے دھرم، ادھرم کا خیال نہیں کیا۔ کوئی مانے یا نہ مانے میں تو یہی کہوں
گی کہ اندھے کے ساتھ بے انصافی ہوئی۔
کلارک: ہاں بے انصافی تو ہوئی ۔ میرا جی تو بالکل نہ چاہتا تھا۔
صوفی : تو آپ نے کیوں اپنی منظوری دے دی ۔
کلارک: کیا کرتا ؟
صوفی : نا منظور کر دیتے ۔ صاف لکھ دینا چاہیے کہ اس کام کے لیے کسی کی زمین
ضبط نہیں کی جا سکتی ۔
کلارک: تم ناراض ہو جاتیں ؟
صوفی : ہرگز نہیں۔ آپ، آپ نے شاید مجھے اب تک نہیں پہچانا ۔
کلارک تمہارے پاپا تو ضرور ہی ناراض ہو جاتے۔
صوفی میں اور پاپا ایک نہیں ہیں ۔ میرے اور ان کے خیالات میں زمین آسمان کا
فرق ہے۔
کلارک اتنی عقل ہوتی تو اب تک تمہیں کب کا اپنا ہی بنا لیا ہوتا ۔ میں تمہارے
مزاج یا اصولوں سے واقف نہ تھا۔ میں نے سمجھا کہ شاید یہ منظوری میرے لیے نفع
بخش ہو ۔
صوفی : تو خلاصہ یہ کہ میں ہی اس نا انصافی کا سبب ہوں۔ راجہ صاحب نے مجھے
خوش کرنے کے لیے بورڈ میں یہ تجویز پیش کی ۔ آپ نے بھی مجھی کو خوش رکھنے کے
لیے یہ منظوری دے دی ۔ آپ صاحبوں نے میری مٹی ہی پلید کر دی۔
کلارک تم میرے اصولوں سے واقف ہو۔ میں نے اپنے اوپر بہت جبر کر کے یہ
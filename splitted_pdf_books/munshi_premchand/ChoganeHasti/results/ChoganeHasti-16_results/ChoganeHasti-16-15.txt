بات نہیں کہی۔ کیا میں ہی کچھ اور ہو گئی ہوں یا وہی کچھ اور ہو گئی ہے؟ اس نے مجھ
سے سیدھے منہ بات بھی نہیں کی۔ بات کرنا تو دور، اس نے اور صلواتیں سنائیں۔
میں اس پر کتنا اعتبار کرتی تھی۔ میں بجھتی تھی کہ دیوی ہے۔ آج اس کی اصلی صورت
نظر آئی لیکن میں اس کی ثروت کے سامنے کیوں سر جھکاؤں ۔ اس نے بلا سبب اور
بلا واسطہ میری تحقیر کی ۔ شاید رانی صاحب نے اس کے کان بھرے ہوں، لیکن
شرافت بھی تو کوئی چیز ہے ۔
صوفیہ نے اس وقت اس تو ہین کا پورا بلکہ پورے سے بھی زیادہ بدلہ لینے کا تہیہ کر
لیا۔ اس نے یہ خیال نہ کیا کہ ممکن ہے اس وقت کسی سبب سے اس کا دل مغموم رہا ہو
یا کسی حادثہ کے باعث اس کے سکون میں فرق آ گیا ہو۔ اس نے سوچا۔ ایسی
نا شائستگی ، ایسی بدسلوکی کے لیے سخت سے سخت دماغی تکلیف ، بڑے سے بڑے مالی
نقصان ، شدید سے شدید جسمانی درد کا عذر بھی کافی نہیں۔ اسے اپنی امارت کا غرور
ہے۔ میں دکھا دوں گی کہ یہ آفتاب کی ذاتی روشنی نہیں بلکہ ماہتاب کی عارضی ضیا
ہے۔ اس کو معلوم ہو جائے گا کہ راجہ اور رئیس سب کے سب حکمران قوت کے
ہاتھوں کے کھلونے ہیں جنہیں وہ اپنی مرضی کے موافق بناتی یا بگاڑتی رہتی ہے۔
دوسرے ہی روز صوفیہ نے اپنی چال چلنا شروع کر دی ۔ مسٹر کلارک سے اس کی
محبت بڑھنے لگی ۔ نفرت کے ہاتھوں میں کٹھ پتلی بن گئی ۔ اب ان کی محبت بھری باتوں
کو سر جھکا کر سنتی ۔ ان کی گردن میں ہاتھ ڈال کر کہتی کہ تم نے یہ محبت کرنا کس سے
سیکھا ؟ دونوں اب ہمیشہ ساتھ نظر آتے۔ صوفیہ دفتر میں بھی صاحب بہادر کا گلا نہ
چھوڑتی بار بار خط بھیجتی ۔ جلد آؤ۔ میں تمہاری راہ دیکھ رہی ہوں ۔ اور سارا عشق و
محبت کا کھیل صرف اس لیے تھا کہ اندو سے ہتک کا انتظام لے سکوں ۔ انصاف کوشی کا
اب اس کو ذرا بھی خیال نہ تھا۔ وہ صرف اندو کو گھمنڈ تو ڑنا چاہتی تھی ۔
ایک روز مسٹر کلارک کو پانڈے پور کی طرف سیر کرانے لے گئی ۔ جب موٹر گودام
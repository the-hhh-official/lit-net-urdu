صوفیہ کی بے انصافی سے بہتر ہے۔
اندو یہ بھی جانتی ہو کہ جو کچھ ہوا وہ تمہارے مسٹر کلارک کی ترغیب سے ہوا؟
صوفیہ، یہ تو نہیں جانتی کیونکہ اس بارے میں میری ان سے کبھی بات چیت نہیں
ہوئی لیکن جانتی بھی تو راجہ صاحب کی بدنامی کے خیال سے پہلے راجہ صاحب ہی
سے منت سماجت کرنا ٹھیک سمجھتی۔ اپنی غلطی اپنے ہی ہاتھوں درست ہو جائے تو یہ
اس سے کہیں بہتر ہے کہ کوئی دوسرا اسے درست کرے۔
اندو کو چوٹ لگی ۔ سمجھی کہ یہ مجھے دھمکی دے رہی ہے۔ مسٹر کلارک کے بل پر اتنا
گھمنڈ اتن کر بولی ۔ میں نہیں سمجھتی کہ کسی سرکاری افسر کو بورڈ کے فیصلہ میں بھی دخل
دینے کا مجاز ہے اور چاہے ایک غریب اندھے پر ظلم کیوں نہ کرنا پڑے ۔ راجہ
صاحب اپنے فیصلہ کو بحال رکھنے کے لیے کوئی بات اٹھا نہ رکھیں گے۔ حقیر انصاف
کے مقابلہ میں راجہ کی عزت کہیں زیادہ وقعت کی چیز ہے۔“
صوفیہ نے درد ناک لہجہ میں کہا۔ اسی حقیر انصاف کے لیے صدق پسند لوگوں نے
سر کٹا دیئے ہیں۔
اندو نے کرسی کے بازو پر ہاتھ ٹیک کر کہا۔ انصاف کا سوانگ بھرنے کا زمانہ اب
نہیں رہا۔
صوفیہ نے کچھ جواب نہ دیا۔ اٹھ کھڑی ہوئی اور بولی ۔ اس تکلیف دہی کے لیے
معاف فرمائیے گا۔
اندو انگیٹھی کی آگ کو اکسانے لگی۔ اس نے صوفیہ کی طرف آنکھ اٹھا کر بھی نہ
دیکھا۔
صوفیہ وہاں سے چلی تو اندو کی کج خلقی سے اس کا نازک دل زخمی ہو رہا تھا۔ سوچتی
جاتی تھی کہ وہ شگفتہ رو، خلیق اور خوش مزاج اندو کہاں ہے؟ کیا دولت و ثروت سے
انسان کا مزاج بھی اتنا بگڑ جاتا ہے؟ میں نے تو آج تک اس کا دل دکھانے والی
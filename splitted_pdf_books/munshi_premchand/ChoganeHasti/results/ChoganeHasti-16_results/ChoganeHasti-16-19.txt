تصویر ابھی تک آنکھوں میں کھنچی ہوئی ہے۔ اس نے زمین سے ایک بڑا پتھر اٹھالیا
اور اسے اپنی پیشانی کے سامنے رکھ کر بولا۔ اگر تم لوگ اب بھی میری منتی نہ سنو گے،
تو اسی دم اس پتھر سے سر ٹکرا کر جان دے دوں گا۔ مجھے مر جانا منظور ہے، پر یہ اندھیر
نہیں دیکھ سکتا ۔ اس کے منہ سے ان الفاظ کا نکلنا تھا کہ چاروں طرف سناٹا چھا گیا۔
جو جہاں تھا وہ وہیں بت بن گیا۔ ذرا دیر میں لوگ آہستہ آہستہ رخصت ہونے لگے
اور کوئی نصف گھنٹہ میں سارا مجمع نائب ہو گیا ۔ پھر سور داس اٹھا اور لاٹھی ٹیکتا ہوا
جدھر سے آیا تھا ادھر ہی چلا گیا۔ حضور مجھے تو پورا یقین ہے کہ وہ انسان نہیں۔ کوئی
فرشتہ ہے ۔“
صوفیہ: اس کو کسی سے ان مفسدوں کی یورش کی خبر مل گئی ہو گی ۔
طاہر حضور میرا تو قیاس ہے کہ اسے علم غیب ہے۔
صوفیہ: (مسکرا کر ) آپ نے پایا کو اس کی اطلاع نہیں دی ؟
طاہر: حضور جب سے موقع ہی نہیں ملا۔ خود بال بچوں کو تنہا چھوڑ کر نہیں جاسکتا۔
آدمی سب پہلے ہی بھاگ گئے تھے ۔ اسی فکر میں کھڑاتھا کہ حضور کی موٹر نظر آئی ۔
کلارک یہ اند حاضر و ر کوئی غیر معمولی انسان ہے۔
صوفیہ تم اس سے دو چار باتیں کر کے دیکھو۔ اس کے روحانی اور فلسفیانہ خیالات
معلوم کر کے دنگ رہ جاؤ گے۔ فقیر بھی ہے اور فلسفی بھی۔ کاش ہم اس کے فلسفہ پر عمل
کر سکتے تو یقیناً یہ زندگی آرام سے گزرتی ۔ جاہل ہے ۔ بالکل ان پڑھ لیکن اس کا
ایک ایک فقرہ علماء کی بڑی بڑی کتب سے زیادہ وزن دار ہے۔
موٹر چلی تو صوفیہ بولی : ” آپ لوگ ایسے سادھوؤں پر بھی ظلم کرنے سے باز نہیں
آتے جو اپنے دشمنوں پر ایک کنکر بھی اٹھا کر نہیں پھینکتا۔ حضرت یسوع میں بھی تو یہی
بہترین صفت تھی ۔“
کلارک: پیاری۔ اب شرمندہ نہ کرو۔ اس کی تلافی ضرور ہوگی ۔
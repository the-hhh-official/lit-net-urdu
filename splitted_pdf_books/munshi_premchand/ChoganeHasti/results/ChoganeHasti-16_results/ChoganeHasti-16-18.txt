آتی۔
صوفیہ: کیوں ۔ کیا کوئی واردات ہوگئی ؟
طاہر: حضور جب سے اس اندھے نے شہر میں آہ و فریاد شروع کی ہے، اس وقت
سے عجیب مصیبت کا سامنا ہو گیا ۔ محلہ والے تو اب نہیں بولتے مگر شہر کے شہدے
لچے روزانہ آکر مجھے دھمکیاں دیتے ہیں۔ کوئی گھر میں آگ لگانے پر آمادہ ہوتا
ہے۔ مجھے لوٹ لینے کو دوڑتا ہے اور کوئی مجھے مار ڈالنے کی دھمکی دیتا ہے ۔ آج صبح
کئی سو آدمی لاٹھیاں لیے آگئے اور گودام کو گھیر لیا۔ کچھ لوگ سیمنٹ اور چونہ کے
ڈھیروں کو بکھیر نے لگے اور کئی آدمی پتھر کی سلوں کو توڑنے لگے۔ میں تنہا کیا کر سکتا
تھا۔ یہاں کے مزدور خوف کے مارے جان لے کر بھاگے ۔ قیامت کا سامنا تھا۔
معلوم ہوتا تھا۔ اب آن کی آن میں محشر برپا ہو جائے گا۔ دروازہ بند کئے بیٹھا اللہ
اللہ کر رہا تھا کہ کسی طرح یہ ہنگامہ فرو ہو ۔ بارے دعا قبول ہوئی ۔ عین اسی وقت وہ
اندھا نہ جانے کدھر سے آنکا اور بجلی کی طرح کڑک کر بولا بھائیو ! تم لوگ اوردھم مچا
کر مجھے کیوں کلنک لگا ر ہے ہو؟ آگ لگانے سے میرے دل کی آگ نہ بجھے گی۔
لہو بہانے سے میرا دل شانت نہ ہو گا ۔ آپ لوگوں کی دعا سے یہ آگ اور یہ جلن
شانت ہو گی ۔ پر مائما سے کہیے میرا دکھ منائیں ۔ بھگوان سے بنتی کیجے میر اسٹکٹ
ہریں ۔ جنہوں نے مجھ پر جام ( ظلم ) کیا ہے، ان لوگوں کے دل میں دیا دھرم
جاگے ۔ بس میں آپ لوگوں سے اور کچھ نہیں چاہتا ۔
اتنا سنتے ہی کچھ لوگ تو ہٹ گئے مگر کتنے ہی لوگ بگڑ کر بولے ۔ تم دیوتا ہو تو بنے
رہو۔ ہم دیوتا نہیں ہیں۔ ہم تو جیسے کے ساتھ تیسا کریں گے۔ انہیں بھی تو غریبوں پر
ظلم کرنے کا مزہ مل جائے ۔ یہ کہہ کر وہ لوگ پتھروں کو اٹھا اٹھا کر پکنے لگے۔ اس
وقت اس اندھے نے وہ کام کیا جو اولیا ہی کر سکتے ہیں ۔ حضور مجھے تو یہ یقین کامل ہو
گیا کہ یہ کوئی فرشتہ ہے۔ اس کی باتیں ابھی تک کانوں میں گونج رہی ہیں ۔ اس کی
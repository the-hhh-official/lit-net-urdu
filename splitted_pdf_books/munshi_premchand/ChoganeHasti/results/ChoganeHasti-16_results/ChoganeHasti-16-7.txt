ہمارے کتنے دشمن ہیں۔ اگر اس کا یہی رویہ رہا تو دس پانچ دن میں ہم سارے شہر
میں نکو بن جائیں گے ۔
جان سیوک: اقتدار اور بدنامی کا تو چولی دامن کا ساتھ ہے۔ اس کی فکر نہ کیجیے۔
مجھے تو یہ افسوس ہے کہ میں نے محلہ والوں کو قابو میں لانے کے لیے بڑے بڑے
وعدے کر لیے ۔ جب اندھے پر کسی کا کچھ اثر ہی نہ ہوا تو میرے سارے وعدے
بیکار ہو گئے ۔
راجہ صاحب : اجی آپ کی تو جیت ہی جیت ہے۔ ہر طرف سے گیا تو میں ۔ اتنی
زمین آپ کو دس ہزار سے کم میں نہ ملتی ۔ دھرم سالا بنوانے میں آپ کے اسی قدر
روپے لگیں گے ۔ مٹی تو میری خراب ہوئی ۔ شاید زندگی میں یہ پہلا موقع ہے کہ میں
عوام کی نگاہوں سے گرتا ہوا نظر آتا ہوں ۔ چلیے ذرا پانڈے پور تک تو چلیں ممکن
ہے محلہ والوں کے سمجھانے کا اب بھی کچھ اثر ہو۔
موٹر پانڈے پور کی طرف چلی۔ سڑک خراب تھی۔ راجہ صاحب نے انجینیر کو
تاکید کر دی تھی کہ سڑک کی مرمت کا بندو بست کر دیا جائے مگر ابھی تک کہیں کنکر بھی
نظر نہ آتا تھا ۔ انہوں نے اپنی نوٹ بک میں درج کیا کہ جواب طلب کیا جائے ۔
چنکی گھر پہنچے تو دیکھا کہ وہاں کا منشی آرام سے پلنگ پر لیٹا ہوا ہے اور سڑک پر کنی
گاڑیاں رونے کے لیے کھڑی ہیں ۔ منشی جی نے دل میں یہ تجویز کر لیا ہے کہ نئی
گاڑی ایک روپیہ لیے بغیر رونہ نہ ہونے دوں گا، ورنہ انہیں رات بھر یہیں کھڑا
رکھوں گا ۔ راجہ صاحب نے وہاں جاتے ہی گاڑی والوں کو رو نہ دلا دیا اور منشی کے
رجسٹر میں یہ بات نوٹ کر دی۔ پانڈے پور پہنچے تو اندھیرا ہو چلا تھا۔ موٹر رو کی ۔
دونوں صاحب اتر کر مندر میں گئے۔ نا یک رام لنگی چڑھائے بھنگ گھوٹ رہے
تھے۔ دوڑے ہوئے آئے ۔ بجرنگی ناند میں پانی بھر رہا تھا۔ آ کر کھڑا ہو گیا ۔ سلام
بندگی کے بعد جان سیوک نے نا یک رام سے کہا ۔ اندھا تو بہت بگڑا ہوا ہے ۔“
پہلے تو یہ خیال ہوا کہ الٹے قدم واپس جاؤں مگر یہ سوچ کر کہ ایسا کرنا بہت مضحکہ خیز ہو
گا۔ اس نے ہمت کر کے ایک کرسی کھینچی اور اس پر بیٹھ گئی۔
صوفیہ: آپ سے ملے ایک سال سے زیادہ ہو گیا ۔
اندو : ہاں مجھے آنے جانے کی فرصت کم رہتی ہے۔ منڈیا ہوں کی رانی صاحبہ ایک
مہینہ میں تین مرتبہ آچکی ہیں ۔ پر میں ایک دفعہ بھی نہیں جاسکی۔
صوفیہ دل میں ہنستی ہوئی طنز سے بولی ۔ جب رانیوں کو یہ بات نہیں حاصل ہوتی
تو میں کسی شمار میں ہوں ۔ کیا کچھ ریاست کا کام بھی دیکھنا پڑتا ہے؟“
اندو: کچھ نہیں بلکہ سب کچھ ۔ راجہ صاحب کو قومی کاموں سے فرصت ہی نہیں ملتی تو
گھر کا کام دیکھنے والا بھی تو کوئی چاہیے۔ میں بھی دیکھتی ہوں کہ جب انہی کاموں
کے بدولت ان کی وہ عزت ہے جو بڑے سے بڑے حکام کو بھی نہیں ملتی تو ان سے
زیادہ چھیڑ چھاڑ نہیں کرتی ۔
صوفیہ ہنوز نہ سمجھ سکی کہ اندو کی ناراضگی کا سبب کیا ہے۔ بولی ۔ ” آپ بڑی خوش
نصیب ہیں کہ اس طرح ان کے نیک کاموں میں شریک ہو سکتی ہو۔ راجہ صاحب
آج سارے میں نیک نام ہو رہے ہیں۔ مگر برا نہ مانیے گا کبھی کبھی وہ بھی منہ دیکھی کر
جاتے ہیں اور بڑوں کے سامنے چھوٹوں کا خیال نہیں کرتے ۔“
اندو : غالبا یہ ان کی پہلی شکایت ہے جو میرے کان تک پہنچی ہے ۔
صوفیہ: ہاں بد قسمتی سے یہ کام میرے ہی سر پڑا ۔ سورداس کو تو آپ جانتی ہی
ہیں ۔ راجہ صاحب نے اس کی زمین پاپا کو دے دی ہے۔ اندھا بے چارہ آج کل
کوچہ کوچہ دو ہائی دیتا پھرتا ہے۔ باپ کے خلاف ایک لفظ بھی منہ سے نکالنا میرے
لیے باعث شرم ہے۔ یہ میں خوب مجھتی ہوں۔ پھر بھی یہ کہے بغیر نہیں رہ سکتی کہ اس
موقع پر راجہ صاحب کو ایک بیکس شخص پر زیادہ رحم کرنا چاہیے تھا۔
اندو نے صوفیہ کی طرف متنفر انہ نظروں سے دیکھ کر کہا۔ ” آج کل باپ سے بھی
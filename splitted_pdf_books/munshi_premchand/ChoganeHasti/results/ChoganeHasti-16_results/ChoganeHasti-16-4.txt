اب یہ کیسا جھگڑا ہے؟“
مسٹر سیوک: اس نے معاوض نہیں لیا۔ روپے خزانہ میں جمع کر دیئے گئے ہیں۔
بد معاش آدمی ہے۔
ایک عیسائی بیرسٹر صاحب نے جو چیز مینی کے لیے راجہ صاحب چتاری کے
مقابلہ میں کھڑے ہوئے تھے، سورداس سے پوچھا۔ کیوں اندھے کیسی زمین تھی؟
راجہ صاحب نے کیسے لے لی؟“
سورداس : حضور میرے باپ دادوں کی جمین (زمین) ہے۔ سیوک صاحب
وہاں چرٹ بنانے کا کا ر کھانا کھول رہے ہیں۔ ان کے کہنے سے راجہ صاحب نے وہ
جمین مجھ سے چھین لی ہے۔ دہائی ہے سرکار کی۔ دہائی پنچو گریب کی کوئی نہیں سنتا۔
عیسائی بیرسٹر نے کلارک سے کہا۔ میرے خیال میں خانگی فائدہ کے لیے کسی کی
زمین پر قبضہ کرنا خلاف قانون ہے۔“
کلارک: بہت معقول معاوضہ دیا گیا ہے۔
بیرسٹر : آپ کسی کو معاوضہ لینے کے لیے مجبور نہیں کر سکتے ۔ جب تک آپ یہ
ثابت نہ کر دیں کہ آپ زمین کو عوام کے فائدے کے لیے لے رہے ہیں۔
کاشی آئرن ورکس کے مالک مسٹر جان برڈ نے جو جان سیوک کے پرانے
مخالف تھے کہا ۔ بیرسٹر صاحب! کیا آپ کو نہیں معلوم ہے کہ سگریٹ کا کارخانہ کھولنا
کار ثواب ہے۔ سگریٹ پینے والے آدمی کو بہشت میں داخل ہونے میں ذرا بھی
وقت نہیں ہوتی ۔“
پروفیسر چارلس تیبین جنہوں نے سگریٹ نوشی کے خلاف ایک پمفلٹ لکھا تھا،
بولے۔ اگر سگریٹ کے کارخانہ کے لیے سر کار زمین دلا سکتی ہے تو کوئی سبب نہیں
کہ چکلوں کے لیے نہ دلائے ۔ سگریٹ کے کارخانہ کے لیے زمین پر قبضہ کرنا ، اس
قانونی دفعہ کا بیجا طور پر استعمال کرنا ہے۔ میں نے اپنے پمفلٹ میں دنیا کے بڑے
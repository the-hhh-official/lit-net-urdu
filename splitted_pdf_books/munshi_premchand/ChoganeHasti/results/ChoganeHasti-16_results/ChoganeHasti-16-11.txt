جانتی تھی کہ راجہ صاحب غریب نواز ہیں اور انہوں نے سورداس پر صرف مسٹر کلارک
کی خاطر سے یہ فلم کیا ہے۔ جب انہیں معلوم ہو جائے گا کہ میں اس کام کے لیے
ان کی ذرا بھی ممنون نہ ہوں گی تو شاید وہ اپنے فیصلہ کی نظر ثانی پر آمادہ ہو جائیں۔
یہاں جوں ہی بات کھلے گی، سارا گھر میرا دشمن ہو جائے گا مگر اس کی کیا پروا۔ اس
خیال سے میں اپنا فرض تو نہیں ترک کر سکتی ۔
اسی حیص بیص میں تین روز گزر گئے تھے ۔ روز علی الصبح وہ اندو سے ملنے کو چلی ۔
سواری کرایہ کی تھی ۔ وہ سوچتی جاتی تھی کہ میں جوں ہی قدم اندر رکھوں گی ، اندو دوڑ
کر گلے لپٹ جائے گی اور شکایت کرے گی کہ اتنے دنوں بعد کیوں آئیں؟ ممکن
ہے وہ آج مجھے آنے بھی نہ دے ۔ وہ راجہ صاحب کو ضرور رضا مند کرلے گی ۔ نہ
جانے پاپا نے راجہ صاحب کو کیونکر چکمہ دیا۔
یہی سوچتے سوچتے وہ راجہ صاحب کے مکان پر پہنچ گئی ۔ اندو کو خبر دی ۔ اس کو
یقین تھا کہ اند و خود آ کر اسے لے جائے گی لیکن پندرہ منٹ تک انتظار کرنے پر
ایک خادمہ آئی اور اسے اندر لے گئی ۔
صوفیہ نے جا کر دیکھا کہ اندو اپنی نشست گاہ میں دوشالہ اوڑھے انگیٹھی کے
سامنے ایک کرسی پر بیٹھی ہوئی ہے۔ صوفیہ نے اندر قدم رکھا تو بھی اندو کرسی سے نہ
اٹھی ۔ صوفیہ نے ہاتھ بڑھایا تو بھی بے رخی سے ہاتھ بڑھا دینے کے سوا اندومنہ سے
کچھ نہ بولی۔ صوفیہ نے سمجھا اس کی طبیعت ناساز ہے۔ بولی عمر میں درد ہے کیا ؟“
اس کی سمجھ ہی میں نہ آتا تھا کہ بیماری کے سوا اس بے اعتنائی کا اور بھی کوئی سبب
ہو سکتا ہے۔
اندو نے دھیمی آواز میں کہا۔ "نہیں اچھی تو ہوں۔ اس ٹھنڈ میں تو تم ہیں بڑی
تکلیف ہوئی ؟“
صوفیہ خود دار عورت تھی۔ اندو کی اس بے اعتنائی سے اس کے دل پر چوٹ سی لگی۔
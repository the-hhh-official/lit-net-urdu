گئے۔ مگر مجھے امید تھی کہ اس طرف سے مدد نہ پا کر اس کی ہمت ٹوٹ جائے گی ۔ یہ
امید پوری نہ ہوئی ۔ معلوم ہوتا ہے بڑے جیوٹ کا آدمی ہے۔ آسانی سے قابو میں
آنے والا نہیں ہے۔ راجہ صاحب کا میونسپل بورڈ میں اب وہ زور نہیں رہا ورنہ کوئی
اندیشہ نہ تھا۔ انہیں پورے سال بھر تک ممبران بورڈ کی خوشامد کرنی پڑی ۔ تب جا کر
یہ تجویز منظور کرا سکے۔ ایسا نہ ہو کہ ممبر لوگ پھر کوئی چال چلیں۔
اتنے میں راجہ مہیند رکمار کی موٹر سامنے آ کر رکی ۔ راجہ صاحب بولے ۔ آپ
سے خوب ملاقات ہوئی ۔ میں آپ کے بنگلہ سے واپس آ رہا ہوں ۔ آئیے ہم اور
آپ سیر کر آئیں۔ مجھے آپ سے کچھ ضروری بات چیت کرنی ہے۔
جب جان سیوک موٹر پر بیٹھگ گئے تو باتیں ہونے لگیں ۔ راجہ صاحب نے کہا۔
آپ کا سور داس تو ایک ہی بد معاش نکا۔ کل سے سارے شہر میں گھوم گھوم کر گاتا
ہے اور ہم لوگوں کو بد نام کرتا ہے۔ اندھے گانے میں اچھے ہوتے ہی ہیں ۔ اس کا
راگ بہت لو چدا ر ہے۔ بات کی بات میں اسے ہزاروں آدمی گھیر لیتے ہیں ۔ جب
خوب مجمع ہو جاتا ہے تو وہ دہائی دیتا ہے اور ہم لوگوں کو بدنام کرتا ہے ۔
جان سیوک: ابھی گرجا میں آ پہنچا تھا۔ بس ہی دہائیاں دیتا تھا۔ پروفیسر یمین مسٹر
نیل منی و غیرہ کو تو آپ جانتے ہی ہیں ۔ یہ لوگ اس کو اور بھی اکسا رہے ہیں۔ شاید
ابھی وہیں کھڑا ہو۔
راجہ صاحب مسٹر کلارک سے کوئی بات چیت نہیں ہوئی ؟
جان سیوک: موجود تو وہ بھی تھے ۔ ان کی رائے ہے کہ اندھے کو پاگل خانہ بھیج دیا
جائے ۔ میں منع نہ کرتا تو وہ اسی وقت تھا نہ دار کو لکھتے ۔
راجہ صاحب آپ نے بہت اچھا کیا کہ منع کر دیا ۔ اسے پاگل خانہ یا جیل خانہ
بھیج دینا آسان ہے، لیکن عوام کو یہ یقین دلانا مشکل ہے کہ اس کے ساتھ نا انصافی
نہیں کی گئی۔ مجھے تو اس کی دو ہائیوں تہائیوں کی پروا نہیں؟ مگر آپ جانتے ہیں کہ
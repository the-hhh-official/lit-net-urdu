کھڑی نہ ہوتی ۔ اس نے جان پر کھیل کر اس کی جان بچائی تھی ۔“
راجہ صاحب : آدمی جیوٹ کا معلوم ہوتا ہے۔
نا یک رام جیوٹ کیا ہے سر کار بس یہ مجھئے کہ ہتیا کے بل جیتنا ہے۔
راجہ صاحب بس یہ بات تم نے بہت ٹھیک کہی ۔ ہتیا ہی کے بل جیتنا ہے۔
چاہوں تو آج پکڑوا دوں مگر سوچتا ہوں اندھا ہے ۔ اس پر کیا غصہ دکھاؤں تم لوگ
اس کے پڑوسی ہو۔ تمہاری بات کچھ نہ کچھ سنے گا ہی۔ تم لوگ اسے سمجھاؤ۔ نا یک
رام ! ہم تم سے تاکید کر کے کہے جاتے ہیں۔
ایک گھنٹہ رات جا چکی تھی۔ کہرا اور بھی گھنا ہو گیا تھا ۔ دکانوں کے چراغوں کے
چاروں طرف کوئی موٹا کاغذ سا پڑ اہوا معلوم ہوتا تھا۔ دونوں اصحاب رخصت ہوئے
مگر دونوں ہی فکر میں محو تھے ۔ راجہ صاحب سوچ رہے تھے کہ دیکھیں لالٹین اور نل کا
کچھ اثر ہوتا ہے یا نہیں ۔ جان سیوک کو فکر تھی کہ کہیں مجھے جیتی ہوئی بازی نہ کھونی
پڑے۔
(19)
صوفیہ اپنے تفکرات میں اس قدر محو تھی کہ سورہ اس کو بالکل بھول ہی گئی تھی ۔ اس کی
فریاد سن کر اس کا دل کانپ اٹھا۔ اس غریب آدمی پر اتناز بر دست ظلم ۔ اس کا دردمند
دل اسے برداشت نہ کر سکا۔ سوچنے لگی ۔ سورداس کو اس مصیبت سے کیونکر نجات
دلاؤں ؟ اگر پاپا سے کہوں تو وہ ہرگز نہ سنیں گے ۔ انہیں اپنے کارخانہ کی ایسی دھن
سوار ہے کہ وہ اس بارے میں میری زبان سے ایک لفظ بھی سننا پسند نہ کریں گے۔
بہت سوچ بچار کے بعد اس نے طے کیا کہ چل کر اندو سے عرض کروں ۔ اگر وہ
راجہ صاحب سے زور دے کر کہے گی تو ممکن ہے کہ راجہ صاحب مان جائیں۔ باپ
سے مخالفت کرتے اسے بہت افسوس ہوتا تھا لیکن اس کی مذہبی نگاہ میں رحم کی عظمت
اس قدر مسلم تھی جس کے مقابلہ میں باپ کے نفع یا نقصان کی کوئی وقعت نہ تھی ۔ وہ
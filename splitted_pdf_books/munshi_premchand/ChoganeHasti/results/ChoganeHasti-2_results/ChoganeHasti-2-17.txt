یہ کہتے کہتے انہوں نے صوفیہ کو گلے سے لگا لیا ۔ ماں کے سخت الفاظ نے اس کے
ضعیف غصہ کو تیز کر دیا تھا۔ وہ اپنے کمرہ میں آکر رو رہی تھی۔ طبیعت بار بار پریشان ہو
جاتی تھی۔ سوچتی تھی ابھی اس وقت اس گھر سے نکل جاؤں ۔ کیا اس وسیع دنیا میں میرے
لیے جگہ نہیں ہے؟ میں کام کر سکتی ہوں۔ اپنا بوجھ آپ سنبھال سکتی ہوں۔ ضمیر کی آزادی کا
خون کر کے اگر مجھ کو تفکرات زندگی سے فراغت ملی تو کیا میرا ضمیر ایسی حقیر شے نہیں ہے
کہ پیٹ کے لیے اس کا خون کر دیا جائے ۔ پر بھو سیوک کو اپنی بہن سے ہمدردی تھی۔
مذہب پر ان کو اس کے کہیں کم اعتقاد تھا لیکن وہ اپنی آزاد خیالی کو اپنے ہی دل تک محدود
رکھتے تھے۔ گر جا چلے جاتے تھے۔ گھر کی روزانہ دعاؤں میں شریک ہوتے تھے ۔ یہاں
تک کہ مند ہی بھجن بھی گا لیتے تھے۔ وہ مذہب کو سنجیدہ خیالی کے دائرہ سے خارج سمجھتے تھے۔
وہ گر جا میں بھی اسی خیال سے جاتے جس خیال سے کہ تھیٹر دیکھنے۔ انہوں نے کمرہ سے
جھانک کر دیکھا کہ کہیں ماما تو نہیں دیکھ رہی ہیں کہ مجھ پر ان کا قہر ابھی نازل ہو جائے۔
پھر چپکے سے صوفیہ کے پاس آئے اور بولے ”صوفی! کیوں نا دان بنتی ہو ۔ سانپ کے منہ
میں انگلی ڈالنا کون سی عقل مندی ہے؟ دل میں جو چاہے خیال کرو ۔ جن باتوں کو جی
چاہے مانو ۔ پر اس طرح ڈھنڈورا پیٹنے سے کیا فائدہ؟ جماعت میں نکو بننے کی کیا ضرورت
؟ کون تمہارے دل کے اندر دیکھنے جاتا ہے؟“
صوفیہ نے بھائی کو حقارت آمیز نگاہوں سے دیکھ کر کہا ” میں مذہب کے معاملہ میں
قول و فعل کو یکساں رکھنا چاہتی ہوں ۔ چاہتی ہوں دونوں سے ایک ہی راگ نکلے میرے
لیے گندم نمائی جو فروشی نا ممکن ہے۔ تعمیر کی آزادی کے لیے میں دنیا بھر کی تکلیفیں
برداشت کرنے کو تیار ہوں ۔ اگر میرے لیے اس گھر میں جگہ نہیں ہے، تو خدا کی خلق کی
ہوئی وسیع دنیا تو ہے۔ کہیں بھی اپنا گزارہ کر سکتی ہوں ۔ میں ساری تکلیفیں سہہ لوں گی۔
رسوائی کا مجھے ذرا بھی خیال نہیں ہے۔ مگر اپنی نگاہوں میں گر کر میں زندہ نہیں رہ سکتی ۔ اگر
یہی مان لوں کہ میرے لیے چاروں طرف دروازے بند ہیں تو بھی میں اپنے ضمیر کا سودا
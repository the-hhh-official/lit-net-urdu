صوفیہ : تو میں اپنے کو بدرجہ مجبوری ان کی امت کے باہر سمجھو گی کیونکہ بائبل کے ہر لفظ
پر ایمان لانا میرے لیے ناممکن ہے ۔
مسر سیوک : تو کافر اور مردود ہے۔ حضرت مسیح تجھے کبھی معاف نہ کریں گے۔
صوفیہ : اگر مذہبی تنگ خیالی سے دور رہنے کے سبب یہ نام دیئے جاتے ہیں تو مجھے ان
کے قبول کرنے میں کوئی عذر نہیں ہے ۔
مسر سیوک سے اب ضبط نہ ہو سکا۔ ابھی تک انہوں نے اپنا قاتل وار نہ کیا تھا۔ مامتا
ہاتھوں کو رو کے ہوئے تھی لیکن صوفیہ کی گستاخانہ بحث نے بالآخر ان کے تحمل کا خاتمہ کر دیا۔
بولی حضرت مسیح سے منحرف ہونے والے کے لیے اس گھر میں جگہ نہیں ہے
پر بھو سیوک ماما ! آپ سخت ظلم کر رہی ہیں ۔ صوفیہ یہ کب کہتی ہے کہ مجھے حضرت مسیح پر
اعتقاد نہیں ہے۔
مسر سیوک: ہاں وہ یہی تو کہہ رہی ہے۔ تمہاری سمجھ کا پھیر ہے۔ کلام پاک پر ایمان نہ
لانے کے اور کیا معنے ہو سکتے ہیں ؟ اس کو حضرت یسوع کے معجزوں پر شبہ اور ان کے اخلاقی
مواعظ پر شک ہے۔ یہ ان کے کنارہ کی حقیقت کو نہیں مانتی۔ ان کے پاک احکامات کو
تسلیم نہیں کرتی ۔
پر پھو سیوک: میں اس نے کو حضرت یسوع کے احکامات کی خلاف ورزی کرتے
ہوئے کبھی نہیں دیکھا۔
صوفیہ : میں مذہبی معاملات میں اپنے ضمیر کے سوا اور کسی کے احکامات کو نہیں مانتی۔
مسر سیوک میں تجھ کو اولاد نہیں جھتی اور تیری صورت نہیں دیکھنا چاہتی ۔
یہ کہہ کر وہ صوفیہ کے کمرہ میں گھس گئی اور اس کی میز پر سے بودھ مذہب اور دیدانت
فلاسفی کی کئی کتابیں اٹھا کر باہر برآمدہ میں پھینک دیں ۔ اسی جوش میں انہیں پیروں سے
کچلا اور پھر جا کر ایشور سیوک سے بولیں ۔ پاپا! آپ صوفی کو نا حق بلا رہے ہیں ۔ وہ
حضرت مسیح کی ہجو کر رہی ہے۔“
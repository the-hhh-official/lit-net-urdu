جلد ھر : اچھا بھائی ! تم جیتے اور میں ہارا ۔ تم سے تمہارا دودھ سچا۔ بس ہم خراب ۔ ہماری
مٹھائیاں خراب ۔ چلو چھٹی ہوئی ۔
بجرنگی : میرے مزاج کو تم نہیں جانتے۔ چیپتیاں دیتا ہوں ۔ سچ کہہ کر کوئی سو جوتے
مارے لیکن جھوٹی بات سن کر میرے بدن میں آگ لگ جاتی ہے۔
بھیرو : بجرنگی ! بہت بڑھ کر باتیں نہ کرو۔ اپنے منہ میاں مٹھو بننے سے کچھ نہیں ہو گا۔
بس منہ نہ کھلواؤ۔ میں نے تمہیں تمہارے یہاں کا دودھ پیا ہے۔ اس سے تو میری تاڑی
ہی اچھی ۔
ٹھا کر دین: بھائی! منہ سے جو چاہے ایماندار بن لے پر اب دودھ سپنا ہو گیا۔ سارا
دودھ جل جاتا ہے۔ ملائی کا نام نہیں ۔ دودھ جب ملتا تھا تب ملتا تھا، ایک آنچ میں انگل
بھر موٹی ملائی پڑ جاتی تھی ۔
دیا گر : بچہ! ابھی بھلا برا کچھ پل تو جاتا ہے۔ وہ دن آ رہے ہیں کہ دودھ آنکھوں میں
لگانے کو بھی نہ ملے گا۔
بھیرو : حال تو یہ ہے کہ گھر والی سیر کا تین سیر بناتی ہے، اس پر دھوٹی یہ کہ ہم سچا مال
بیچتے ہیں ۔ سچا مال بیچو تو دیوالہ نکل جائے ، یہ ٹھاٹ ایک دن نہ چلے۔
بجرنگی: پسینہ کی کمائی کھانے والوں کا دیوالہ نہیں نکلتا ۔ دیوالہ ان کا نکلتا ہے جو
دوسروں کی کمائی کھا کھا کر موٹے پڑتے ہیں۔ بھاگ کو سرا ہو کہ شہر میں ہو۔ کسی گاؤں میں
ہوتے تو منہ میں لکھیاں آتیں جاتیں۔ میں تو ان سبھوں کو پاپی سمجھتا ہوں جو اونے پونے کر
کے ادھر کا سودا ادھر بیچ کر اپنا پیٹ پالتے ہیں ۔ بچی مائی انہیں کی ہے جو چھاتی پھاڑ کر
دھرتی سے دھن نکالتے ہیں۔
بجرنگی نے بات تو کہہ ڈالی لیکن شرمندہ ہو گیا ۔ اس پیٹ میں وہاں کے سبھی آدمی آ
جاتے تھے ۔ وہ بھیرو، جگد ھر اور ٹھا کر دین کو نشانہ بنانا چاہتا تھا لیکن سورداس ، نایک
رام ، دیا گر بھی پاپیوں کے درجہ میں آگئے۔
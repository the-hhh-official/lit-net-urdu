لو دادا کو تمہاری یاد آ گئی ۔ جاؤ انہیں تو یہاں آ پہنچیں گے اور فضول کی بکواس میں گھنٹوں
وقت خراب کر دیں گے ۔
صوفیہ، یہ مصیبت میرے سر بری پڑی ہے ۔ جہاں کچھ پڑھنے بیٹھی ، ان کا بلاوا پہنچا
آج کل پیدائش کا بیان پڑھوا رہے ہیں۔ مجھے ایک ایک لفظ پر شک پیدا ہوتا ہے۔ کچھ
بولوں تو بگڑ جائیں گے ۔ بالکل بیگار کرنی پڑتی ہے ۔
مسز سیوک بیٹی کو بلانے آرہی تھیں ۔ آخری الفاظ ان کے کانوں میں پڑ گئے ۔ تلملا
گئیں آکر بولیں بے شک کلام پاک پڑھنا بے کار ہے ۔ مسیح کا نام لینا پاپ ہے ۔ تجھے تو
اس اندھے بھکاری کی باتوں میں مزہ آتا ہے۔ ہندوؤں کے گھوڑے پڑھنے میں تیرا جی
لگتا ہے۔ کلام پاک تو تیرے لیے زہر ہے ۔ خدا جانے تیرے دماغ میں یہ خبط کہاں سے
کا گیا ہے ۔ جب دیکھتی ہوں تجھے اپنے پاک مذہب کی برائی کرتے ہی دیکھتی ہوں ۔ تو
اپنے دل میں بھلے ہی سمجھ لے کہ کلام پاک با لکل فرضی و مصنوعی ہے لیکن اندھے کی
آنکھوں میں اگر آفتاب کا نور نہ پہنچے تو یہ آفتاب کا قصور نہیں بلکہ اندھے کی آنکھوں ہی کا
قصور ہے۔ آج تین چوتھائی دنیا جس مہاتما کے نام پر جان دیتی ہے۔ جس مہاتما کی
امرت بانی ، آج ساری دنیا کو زندگی بخش رہی ہے۔ اس سے اگر تیرا دل منحرف ہو رہا ہے تو
یہ تیری نا نہیں اور بد بخت ہے ۔ خدا تیرے حال پر رحم کرے!“
صوفیہ : مہاتما عیسی کی شان میں میرے منہ سے کوئی نا مناسب بات کبھی نہ نکلی۔ میں
انہیں دھرم تاگ اور نیک خیالی کا اوتار سمجھتی ہوں لیکن ان پر ایمان لانے کا یہ مطلب نہیں
ہے کہ عقیدت مندوں نے ان کے مواعظ میں جو نا واجب باتیں بھر دی ہیں یا ان کی ذات
سے جو معجزے منسوب کر رکھے ہیں ، ان پر بھی ایمان لاؤ اور یہ زیاتی کچھ حضرت مسیح کے
ساتھ ہی نہیں کی گئی بلکہ دنیا کے بھی مہاتماؤں کے ساتھ ایسا کیا گیا ہے ۔
مسر سیوک تجھے کلام پاک کے ہر لفظ پر ایمان لانا ہو گاور نہ تو اپنا شمار حضرت مسیح کی
بھیڑوں میں نہیں کر سکتی۔
یہ بنگلہ جس زمانہ میں بنا تھا ، اس وقت سگرا میں زمین کی اتنی قدر نہ تھی ۔ وسیع احاطہ میں
پھول پتوں کی جگہ سبزی ترکاری اور پھلوں کے درخت تھے ۔ یہاں تک کہ گملوں میں بھی
نفع کو نفاست پر ترجیح دی گئی تھی۔ بیلیں، بر دل، کندرو، سیم وغیرہ کی تھیں ۔ ایک کنارے
کھپریل کا برآمدہ تھا ، جس میں گائیں بھینسیں پلی ہوئی تھیں۔ دوسری طرف اصطبل تھا۔
موٹر کا شوق نہ باپ کو تھا، نہ بیٹے کو فٹن رکھنے میں کفایت بھی تھی اور آسائش بھی۔ ایشور
سیوک کو تو موٹروں سے چڑ تھی۔ ان کے شور سے ان کی شانتی میں خلل واقع ہوتا تھا۔ فٹن
کا گھوڑا احاطہ میں ایک لمبی رسی باندھ کر چھوڑ دیا جاتا تھا۔ اصطبل سے باغ کے لیے کھاد
نکل آتی تھی اور صرف ایک سائیس سے کام چل جاتا تھا۔ ایشو رسیوک کو خانہ داری کے
انتظامات میں خاص ملکہ تھا اور ایسے کاموں میں ان کا حوصلہ ذرا بھی پست نہ ہوتا تھا۔ ان
کی آرام کرسی بنگلے کے سائبان میں پڑی رہتی تھی ۔ اس پر صبح سے شام تک بیٹھے جان
سیوک کی فضول خرچی اور گھر کی بربادی کا رونا رویا کرتے تھے۔ وہ اب بھی باقاعدگی کے
ساتھ اپنے لڑکے کو گھنٹہ دو گھنٹہ نصیحت کیا کرتے تھے اور شاید اسی نصیحت کا پھل تھا کہ جان
سیوک کی دولت اور عزت روز بروز بڑھتی جاتی تھی ۔ کنایت ان کی زندگی کا اصل اصول تھا
اور اس کی خلاف ورزی ان کے لیے نا قابل برداشت تھی ۔ وہ اپنے گھر میں فضول خرچی
مطلق نہ دیکھ سکتے تھے ۔ خواہ رو پی کسی مہمان ہی کا کیوں نہ ہو۔ مذہب کے ایسے پکے تھے
کہ بلا ناغہ دونوں وقت گر جا جاتے ۔ ان کی اپنی الگ سواری تھی ۔ اس تا مجان کو ایک آدمی
کھینچ کر گر جا کے دروازہ تک پہنچا آیا کرتا تھا۔ وہاں پہنچ کر ایشور سیوک اس کو فورا ہی گھر
واپس کر دیتے تھے۔ گھر جا کے احاطہ میں تامجان کی حفاظت کے لیے کسی آدمی کو بیٹھے رہنے
کی ضرورت نہ تھی۔ گھر آکروہ اور کوئی کام کر سکتا تھا۔ اکثر وہ واپس کرتے وقت اس کو کام
بھی بتلا دیا کرتے تھے۔ دو گھنٹہ بعد وہ آدمی جا کر ان کو واپس کھینچ لاتا تھا۔ لوٹتے ہوئے وہ
حتی الامکان خالی ہاتھ نہ لوٹتے تھے۔ کبھی دو چار پہیے مل جاتے۔ کبھی نا رنگیاں، کبھی سیر
آدھ سیر مکوئے ۔ پادری ان کا احترام کرتا تھا۔ اس کی ساری امت میں اتنا مسن اور دوسرا
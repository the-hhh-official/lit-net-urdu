سے کیوں نہیں کہتے۔ مجھے بیچ میں دلالی نہیں کھانی ہے۔ جب سورداس نے صاحب کے
سامنے انکار کر دیا تو پھر کون سی بات باقی رہ گئی ؟
بجرنگی انہوں نے سوچا ہو گا کہ پنڈا جی کو بیچ میں ڈال کر کام نکال لیں گے۔ صاحب
سے کہہ دینا یہاں صاحبی نہ چلے گی ۔
طاہر علی تم اہیر ہونا بھی اتنے گرم ہو رہے ہو۔ ابھی صاحب کو جانتے نہیں ہو۔ جبھی
بڑھ بڑھ کر باتیں کر رہے ہو۔ جس وقت صاحب زمین لینے آجائیں گے ، لے ہی لیں
گے، تمہارے روکنے نہ رکیں گے۔ جانتے ہو شہر کے حاکموں سے ان کا کتنا میل جول
ہے۔ ان کی لڑکی کی منی حاکم ضلع سے ہونے والی ہے۔ ان کی بات کو کون ٹال سکتا ہے؟
سیدھے سے رضامندی کے ساتھ دو گے تو اچھے دام پاؤ گے۔ شرارت کرو گے تو زمین بھی
نکل جائے گی اور کوڑی بھی ہاتھ نہ لگے گی۔ ریلوں کے مالک کیا زمین اپنے ساتھ لائے
تھے؟ ہماری ہی زمین تو لی ہے۔ کیا اس قاعدے سے یہ زمین نہیں نکل سکتی ؟
بجرنگی تمہیں بھی کچھ طے کرائی ملنے والی ہو گی تبھی اتنی خیر خواہی کر رہے ہو!
جگد ھر ان سے جو کچھ ملنے والا ہو وہ ہمیں سے لے لیجیے اور ان سے کہہ دیجیے کہ زمین
نہ ملے گی ۔ آپ لوگ جھانسہ باز ہیں ۔ ایسا جھانسہ دیجیے کہ صاحب کی عقل گم ہو جائے ۔
طاہر علی : میری خیر خواہی روپے کے لالچ سے نہیں ہے۔ اپنے مالک کی آنکھ بچا کر
ایک کوڑی بھی لینا حرام سمجھتا ہوں۔ خیر خواہی اس لیے کرتا ہوں کہ ان کا نمک کھاتا ہوں۔
جگد ھر : اچھا صاحب بھول ہوئی معاف کیجیے ۔ میں نے سنسار کے چلن کی بات کی
تھی۔
طاہر علی تو سورداس ! میں صاحب سے جا کر کیا کہہ دوں؟
سورداس: بس یہی کہہ دیجیے کہ زمین نہ بکے گی۔
طاہر علی : میں پھر کہتا ہوں ۔ دھوکا کھاؤ گے ۔ صاحب زمین کو لے کر چھوڑیں گے ۔
سورداس: میرے جیتے جی تو زمین نہ ملے گی۔ ہاں مر جاؤں تو بھلے ہی مل جائے ۔
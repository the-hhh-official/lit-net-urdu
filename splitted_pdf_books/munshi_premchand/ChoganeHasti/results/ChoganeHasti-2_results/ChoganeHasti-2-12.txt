دوڑ نہیں کرنا ہے۔ ایک ٹو سے کام چل سکتا تھا۔ یہی نا کہ اوروں کے گھوڑے آگے نکل
جاتے تو اس میں تمہاری کیا شیخی ماری جاتی تھی۔ کہیں دور جانا نہیں پڑتا ۔ ٹو ہوتا تو چھ سیر کی
جگہ دوسیر دانہ کھاتا۔ آخر چار سیر دا نہ فضول ہی جاتا ہے نا ؟ مگر میری کون سنتا ہے۔ یسوع !
مجھے اپنے دامن میں چھپا ! صوفی ! یہاں آبیٹی ! کلام پاک سنا!
صوفیہ پر بھو سیوک کے کمرہ میں بیٹھی ہوئی مسیح کے اس ارشاد پر اپنا شبہ ظاہر کر رہی تھی
کہ غریبوں کے لیے آسمان کی بادشاہت ہے اور امیروں کا بہشت میں جانا اسی قدر غیر
ممکن ہے جتنا کہ اونٹ کا سونی کے ناکے میں جانا ۔ اس کے دل میں سوال پیدا ہو رہا تھا کہ
کیا غریب ہونا بجائے خود کوئی ثواب ہے اور امیر ہونا بجائے خود کوئی گناہ؟ اس کی عقل
سلیم اس کلام کی سچائی کو قبول نہ کرتی تھی۔ کیا مسیح نے صرف اپنے بھگتوں کو خوش کرنے ہی
کے لیے دولت کی اس قدر ہجو کی ہے؟ تاریخ بتلا رہی ہے کہ اوائل میں صرف غریب،
رنجیدہ مفلس اور جماعت سے خارج شدہ آدمیوں نے ہی مسیح کے دامن میں پناہ لی تھی۔
اس لیے تو انہوں نے دولت کی اتنی بے وقعتی نہیں کی تھی؟ کتنے ہی غریب ایسے ہیں جو
سراپا بے قاعدگی اور بد اخلاقی میں ڈوبے ہوئے ہیں ۔ شاید ان کی بدکاری ہی ان کی مفلسی
کا سبب ہے۔ کیا صرف مفلسی ان کے تمام گناہوں کا کنارہ کر دے گی ؟ کتنے ہی دولت
مند لوگ ہیں جن کے دل آئینہ کی طرف صاف ہیں ، کیا محض ان کی ثروت ان کی تمام
نیکیوں کو زائل کر دے گی ؟
صوفیہ سچ جھوٹ کی جانچ میں ہمیشہ مصروف رہتی تھی۔ مذہبی اصولوں کو عقل کی کسوٹی پر
کسنا اس کی فطرت میں داخل تھا اور جب تک عقل ، دلائل کے ذریعہ قبول نہ کرے ، اس
وقت تک وہ صرف مذہبی کتب کی بنا پر کسی اصول کو ماننے کے لیے تیار تھی ۔ جب اس
کے دل میں کوئی شک پیدا ہوتا تو اپنے بھائی پر بھو سیوک کی مدد سے اس کی دفعیہ کی کوشش
کرتی۔
صوفیہ : میں اس بارے میں بہت دیر سے غور کر رہی ہوں ، پر کچھ سمجھ میں نہیں آتا ۔
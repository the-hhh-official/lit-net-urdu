حضرت مسیح نے مفلسی کو اس قدر اہمیت کیوں دی؟ اور دولت و ثروت کو کیوں قابلِ نفریں
قرار دیا ؟
پر بھوسیوک : جا کر مسیح سے پوچھو
صوفیہ : تم کیا سمجھتے ہو؟
پر بھو سیوک : میں کچھ نہیں سمجھتا اور نہ کچھ سمجھنا نہ چاہتا ہوں۔ کھانا، سونا اور کھیلنا یہی
انسانی زندگی کے تین اصول ہیں ۔ ان کے سوا سب گورکھ دھندا ہے۔ میں مذہب کو عقل
سے بالکل الگ سمجھتا ہوں۔ مذہب کے تولنے کے لیے عقل اتنی ہی بیکار ہے جتنا کہ بینگن
تولنے کے لیے سنار کا کانٹا ۔ مذہب مذہب ہے اور عقل منقل، یا تو مذہب کی روشنی اتنی تیز
ہے کہ عقل کی آنکھیں چندھیا جاتی ہیں یا پھر اس میں ایسی تاریکی ہے کہ عقل کو کچھ نظر ہی
نہیں آتا ۔ ان جھگڑوں میں بے فائدہ سر کھپاتی ہو۔ سنا ! آج پاپا چلتے چلتے کیا کہہ گئے؟
صوفیہ نہیں میرا دھیان ادھر نہ تھا۔
پر بھو سیوک : یہی کہ مشینوں کے لیے جلد آرڈر دے دو۔ اس زمین کو لینے کا انہوں نے
فیصلہ کر لیا ہے۔ اس کا موقع بہت پسند آیا۔ چاہتے ہیں کہ جلد سے جلد بنیاد پڑ جائے ، لیکن
میراجی اس کام سے گھبراتا ہے۔ میں نے یہ کارو بار سیکھا تو سچ پوچھو تو میراجی وہاں بھی نہ
لگتا تھا ۔ اپنا وقت فلسفہ ادب اور اشعار کے مطالعہ میں صرف کرتا تھا۔
وہاں کے نامی گرامی عالموں اور مصنفوں سے بات چیت کرنے میں جو مسرت
حاصل ہوتی تھی، وہ کارخانہ میں کہاں نصیب تھی ۔ سچ پوچھو تو میں اس لیے وہاں گیا بھی
تھا۔ اب عجیب کشمکش میں پڑا ہوں۔ اگر اس کام میں ہاتھ نہیں لگاتا تو پاپا کی دل شکنی ہو
گی۔ وہ سمجھیں گے کہ میرے ہزاروں روپیوں پر پانی پھر گیا۔ شاید میری صورت سے
نفرت کرنے لگیں۔ کام شروع کرتا ہوں تو خوف ہوتا ہے کہ کہیں میری بیدلی سے نفع کے
بجائے نقصان نہ ہو۔ مجھے اس کام میں ذرا بھی دلچسپی نہیں ۔ مجھے تو رہنے کو ایک جھونپڑی
چاہیے اور فلسفہ ادب کا ایک عمدہ کتب خانہ۔ اس کے سوا مجھے اور کسی چیز کی خواہش نہیں ۔ یہ
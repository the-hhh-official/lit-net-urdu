ہے۔ اس کی دکان پر کوئی جائے تو بد بو کے مارے ناک چیٹنے لگتی ہے۔ کھڑا نہیں رہا جاتا۔
آب چک میں بھی ایسی بد بو نہ ہوتی ہوگی ۔
بجرنگی: مجھے تو گھنٹہ بھر کے لیے راج مل جاتا ، تو سب سے پہلے شہر بھر کی تاڑی کی
دکانوں میں آگ لگوا دیتا ۔
تا یک رام : اب بتاؤ بھیرو! اس کا جواب دو۔ بد بو تو سچ مچ اڑتی ہے۔ ہے کوئی
جواب ؟
بھیرو : جواب ایک نہیں سینکڑوں ہیں، پان سڑ جاتا ہے تو کوئی مٹی کے مول بھی نہیں
پوچھتا یہاں تاڑی جتنی سڑتی ہے، اتنا ہی اس کا مول بڑھتا ہے۔ سر کہ بن جاتی ہے تو
روپے بوتل بکتی ہے اور بڑے بڑے جنیو دھاری لوگ کھاتے ہیں ۔
نا یک رام : کیا بات کہی ہے کہ جی خوش ہو گیا ۔ میرا اختیار ہوتا تو اسی دم تم کو وکالت کی
سند دے دیتا۔ ٹھا کر دین ! اب ہار مان جاؤ بھیرو سے پیش نہ پاسکو گے۔
جگد ھر بھیرو! چپ کیوں نہیں ہو جاتے؟ پنڈا جی کو تو جانتے ہو ۔ دوسروں کو لڑا کر
تماشا دیکھنا ان کا کام ہے۔ اتنا کہہ دینے میں کون کسی مرجا دا گھٹی جاتی ہے کہ بابا تم جیتے اور
میں ہارا۔
بھیرو! کیوں اتنا کہہ دوں ؟ بات کہنے میں کسی سے کم ہوں کیا؟
جگدھر تو ٹھا کر دین! تمہیں چپ ہو جاؤ۔
ٹھا کر دین : ہاں جی ! چپ نہ ہو جاؤں گا تو کیا کروں گا؟ یہاں آئے تھے کہ کچھ بجن
کیر تنا ہو گا۔ بے فائدہ کا جھگڑا کرنے لگے۔ پنڈا جی کو کیا ۔ انہیں تو بے ہاتھ پیر ہلائے
امرتیاں اور لڈو کھانے کو ملتے ہیں ۔ ان کو اسی طرح کی دل لگی سوجھتی ہے۔ یہاں تو پہر
رات سے اٹھ کر پھر چکی میں جتنا ہے۔
جگدھر میری تو اب کے بھگوان سے بھیت ہو گی تو کہوں گا کہ کسی پنڈے کے گھر جنم
دینا۔
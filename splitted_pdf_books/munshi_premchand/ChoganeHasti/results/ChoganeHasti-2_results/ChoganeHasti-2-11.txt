شخص نہ تھا۔ اس پر دھرم کا اتنا شیدائی ۔ وہ اس کے مواعظ کو جتنی محویت اور توجہ سے سنتے
تھے اور جتنی عقیدت سے وہاں کے بھیجوں میں شریک ہوتے تھے وہ معیار کی حد تک پہنچی
ہوئی تھی۔
صبح کا وقت تھا۔ یہ لوگ ناشتا کی میز پر سے اٹھے ۔ مسٹر جان سیوک نے گاڑی تیار
کرنے کا حکم دیا۔ ایشور سیوک نے اپنی کرسی پر بیٹھے بیٹھے چائے کا ایک پیالہ پیا تھا اور
جھنجھلا رہے تھے کہ اس میں شکر کیوں اتنی جھونک دی گئی ہے۔ شکر کوئی نعمت تو نہیں کہ اپھر
کر کھائی جائے ایک تو مشکل سے ہضم ہوتی ہے۔ دوسرے اتنی مہنگی ، اس کی نصف شکر
چائے کو مزے دار بنائے کے لیے کافی تھی۔ انفازے سے کام کرنا چاہیے۔ شکر کوئی پیٹ
بھرنے کی چیز نہیں ہے۔ سینکڑوں بار کہہ چکا ہوں میری سنتا کون ہے؟ مجھے تو سب نے کتا
سمجھ رکھا ہے ۔ اس کے بھونکنے کی پرواہ کس کو ہے؟
مسر سیوک نے مذہبیت اور کنایت کا سبق خوب یا دکر رکھا تھا ۔ ندامت کا اظہار کرتی
ہوئی بولیں ۔ " پاپا! معاف کیجیے آج صوفی نے شکر زیادہ ڈال دی تھی ۔ کل سے آپ کو یہ
شکایت نہ رہے گی۔ مگر کروں کیا ؟ یہاں تو ہلکی چائے کسی کو اچھی نہیں لگتی ، ایشو رسیوک نے
بے اعتنائی سے کہا مجھے کیا کرنا ہے۔ کچھ قیامت تک تو بیٹھا رہوں گا نہیں ، مگر گھر کی
بربادی کی یہی علامتیں ہیں۔ یسوع مجھے اپنے دامن میں چھپا !
مسر سیوک: پاپا! میں اپنی بھول مانتی ہوں ۔ مجھے اندازہ سے شکر نکال کر دینی چاہیے
تھی۔
ایشور سیوک : ارے تو آج یہ کوئی نئی بات تھوڑا ہی ہے ۔ روز تو یہی رونا رہتا ہے، جان
سمجھتا ہے میں گھر کا مالک ہوں۔ روپے ماتا ہوں ، خرچ کیوں نہ کروں؟ مگر روپیہ مانا
ایک بات ہے اور اس کا مناسب صرف دوسری بات۔ ہوشیار آدمی اس کو کہتے ہیں جو
دولت مناسب صرف کرے ۔ ادھر لا کر ادھر خرچ کر دیا تو کیا فائدہ ؟ اس سے تو نہ لانا ہی
اچھا۔ میں سمجھتا ہی رہا مگر اتنی کلاں راس کا گھوڑا لے لیا۔ اس کی کیا ضرورت تھی تم نہیں گھر
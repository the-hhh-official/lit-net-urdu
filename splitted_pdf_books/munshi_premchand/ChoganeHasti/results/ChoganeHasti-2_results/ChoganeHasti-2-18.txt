کرنے کی بہ نسبت بھوکوں مر جانا کہیں بہتر خیال کرتی ہوں
پر بھوسیوک: دنیا اس سے کہیں زیادہ تنگ ہے جتنا تم خیال کرتی ہو۔
صوفیہ قبر کے لیے تو جگہ نکل ہی آئے گی!
یکا یک ایشو رسیوک نے جا کر اس کو سینہ سے لگا لیا اور اپنے عقیدت مندانہ آنسوؤں
سے اس کی تفتہ دلی کو مٹانے کی کوشش کرنے لگے ۔ صوفیہ کو ان کی خوش اعتقادی پر رحم آ
گیا۔ کون ایسا بے رحم ہے جو بھولے بھالے بچے کے اسپ چو بین کا مضحکہ اڑا کر اس کا دل
دکھائے ۔ اس کے خوب مسرت کو پریشان کر دے؟
صوفیہ نے کہا: دادا! آپ آکر کرسی پر بیٹھ جائیں ۔ کھڑے کھڑے آپ کو تکلیف ہوتی
ہے۔
ایشور سیوک: جب تک تو اپنی زبان سے نہ کہے گی کہ میں یسوع پر اعتقاد رکھتی ہوں،
تب تک میں تیرے دروازہ پر اسی طرح فقیروں جیسا کھڑا رہوں گا۔
صوفیہ : دادا میں نے یہ کبھی نہیں کہا کہ میں یسوع پر اعتقاد نہیں رکھتی ہوں۔ میں انہیں
ایک بہت بڑا قابل تقلید بزرگ اور عفو و رحم کا اوتار سمجھتی ہوں اور سمجھتی رہوں گی ۔
ایشور سیوک نے صوفیہ کے رخساروں کو بوسہ دے کر کہا بس میرا دل مطمئن ہو گیا
یسوع تجھے اپنے دامن میں لے ۔ اب میں بیٹھتا ہوں ۔ مجھ کو کلام پاک سنا میرے کانوں
کو یسوع کے کلمات سے پاک بنا ؟“
صوفیہ انکار نہ کر سکی۔ پیدائش کا ایک باب کھول کر پڑھنے لگی ۔ ایشو رسیوک آنکھیں
بند کر کے کرسی پر بیٹھ گئے اور ہمہ تن گوش ہو کر سننے لگے مسز سیوک نے یہ نظارہ دیکھا اور
فاتحانہ انداز سے مسکراتی ہوئی چلی گئیں ۔
یہ مسئلہ تو حل ہو گیا لیکن ایشو رسیوک کے مرہم سے صوفیہ کے دل کا ناسور نہ اچھا ہو سکتا
تھا۔ آئے دن اس کے دل میں مذہبی شکوک پیدا ہوتے رہتے تھے اور اسے اپنے گھر میں
رہنا روز بروز زیادہ نا قابل برداشت ہوتا جاتا تھا۔ رفتہ رفتہ پر بھوسیوک کی ہمدردی بھی کم
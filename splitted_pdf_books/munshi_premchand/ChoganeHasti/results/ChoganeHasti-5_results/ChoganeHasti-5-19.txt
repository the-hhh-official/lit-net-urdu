سے منحرف ہو کر اپنی ضد پر قائم رہ سکتی ہے تو میں بھی اپنے ایمان پر قائم رہتے ہوئے
کیوں اس کی خوشامد کروں؟
پر بھو سیوک روزانہ ایک بار صوفیہ سے ملنے جایا کرتا تھا۔ کنور صاحب اور وہ نے
دونوں کی منکسر مزاجی اور شرافت نے اس کو گرویدہ بنالیا تھا۔ کنور صاحب جوہر شناس
تھے۔ انہوں نے اول ہی روز ایک ہی نگاہ میں تاڑ لیا تھا کہ یہ نوجوان معمولی دل و
دماغ والا نہیں ہے۔ ان پر یہ بات بھی مخفی نہ رہی کہ اس کا فطرتی میلان ادب اور
فلسفہ کی طرف ہے۔ تجارتی کاروبار سے اسے اتنی مناسبت ہے جتنی وہنے کو
زمینداری سے، اس لیے وہ پر بھو سیوک سے بالعموم ادب اور فلسفہ پر گفتگو کیا کرتے
تھے ۔ وہ اس کے فطرتی رحجان کو قومیت کے جذبات سے معمور کر دینا چاہتے تھے ۔
پر بھو سیوک کو بھی معلوم ہو گیا تھا کہ یہ شخص فن شاعری کا ماہر ہے ۔ ان سے انہیں وہ
انس ہو گیا تھا جو شعرا کو اصحاب ذوق سے ہوا کرتا ہے۔ اس نے انہیں اپنی نظمیں
سنائی تھیں۔ ان کی فیاضانہ داد دہی سے اس پر ایک نشہ سا چڑھا رہتا تھا۔ وہ ہر وقت
شاعری کے خیال میں محور ہوتا۔ وہ شک اور مایوسی جو عموماً نو شق ادیبوں کو اپنے کلام
کی اشاعت اور قبولیت کے بابت ہوا کرتی ہے، کنور صاحب کی ہمت افزائیوں کے
باعث یقین اور حوصلہ کی صورت میں تبدیل ہو گئی تھی۔ وہی پر بھو سیوک جو ہفتوں
تک قلم نہ اٹھاتا تھا ، اب ایک ایک دن میں کئی کئی نظمیں لکھ ڈالتا۔ اس کے خیالات
میں دریا کی سی روانی اور فراوانی پیدا ہو گئی تھی ۔ وہ اس وقت بیٹھا ہوا کچھ لکھ رہا تھا۔
جان سیوک کو آتے دیکھ کر وہاں گیا کہ دیکھوں کیا خبر لائے ہیں؟ زمین کے ملنے پر
جو رکاوٹیں پیدا ہوگئی تھیں ، ان سے اسے امید ہو گئی تھی کہ غالبا کچھ دنوں تک اس
بندش میں نہ پڑوں ۔ جان سیوک کی کامیابی نے اس امید کو منقطع کر دیا ۔ دل کی اس
حالت میں ماں کے آخری الفاظ اسے نہایت ناگوار معلوم ہوئے ، بولا ۔ ماما۔ اگر
آپ کا خیال ہے کہ صوفی وہاں کس مپرسی کی حالت میں پڑی ہوئی ہے اور اکتا کر خود
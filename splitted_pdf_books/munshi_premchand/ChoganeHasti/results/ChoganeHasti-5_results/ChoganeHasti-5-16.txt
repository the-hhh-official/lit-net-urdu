راجہ صاحب نے کمپنی کا پراسپیکٹس دیکھا تھا مگر جان سیوک سے ان کی کبھی ملاقات
نہ ہوئی تھی ۔ دونوں کو ایک دوسرے سے وہ بدگمانی تھی جس کی بنیا د افواہوں پر ہوتی
ہے۔ راجہ صاحب کل اندر سے ملنے کے لیے گئے تھے۔ وہاں صوفیہ سے ان کی
ملاقات ہوگئی تھی ۔ اسی وقت جان سیوک کا بھی کچھ ذکر آ گیا تھا۔ اس وقت سے مسٹر
سیوک کے متعلق ان کے خیالات میں کچھ تغیر پیدا ہو گیا تھا۔ کارڈ پاتے ہی باہر نکل
آئے اور جان سیوک سے ہاتھ ملا کر ان کو اپنے دیوان خانہ میں لے گئے ۔ جان
سیوک کو یہ کسی فقیر کی کئی کی طرح معلوم ہوا جہاں سجاوٹ کا نام و نشان بھی نہ تھا۔ چند
کرسیوں اور ایک میز کے سوا کوئی سامان نہ تھا۔ ہاں کا غذات و اخبارات کا ایک
ڈھیر میز پر بے ترتیبی کے ساتھ پڑا ہوا تھا۔
ہم کسی سے ملتے ہی اپنی قیاسی عقل سے معلوم کر لیتے ہیں کہ ہماری نسبت اس کا
کیا خیال ہے۔ مسٹر سیوک کو ایک لمحہ تک زبان کھولنے کی جرات نہ ہوئی تمہید کا کوئی
مناسب پہلو نہ سوجھتا تھا۔ اس بحر بے پایاں کو پار کرنے کے لیے ایک زمین سے اور
دوسرا آسمان سے مدد مانگ رہا تھا ۔ راجہ صاحب کو تمہید تو سوجھ گئی تھی ۔ (صوفی کے
اعلی ایثار اور خدمت کے بیان سے بڑھ کر اور کون سی تمہید ہوتی ؟ ) مگر بعض اشخاص کو
اپنی تعریف سننے سے جس قدر گریز ہوتا ہے، اتنا ہی کسی دوسرے کی تعریف کرنے
سے ہوتا ہے۔ جان سیوک میں یہ بات نہ تھی۔ وہ تعریف یا غیبت دونوں ہی کر سکتے
تھے۔ یکساں مال کے ساتھ بولے ۔ آپ سے ملنے کا عرصہ سے اشتیاق تھا لیکن
تعارف نہ ہونے کے سبب حاضر نہ ہو سکتا تھا اور صاف بات تو یہ ہے ( مسکرا کر )
آپ کے بارے میں حکام کے منہ سے ایسی ایسی باتیں سنتا تھا جو میری خواہش کو عمل
میں منتقل نہ ہونے دیتی تھیں مگر آپ نے انتخابی طریقوں کو آسان بنا کر جس حب
الوطنی کا ثبوت دیا ہے، ان سے حاکموں کے جھوٹے اعتراضات کی قلعی کھول دی
ہے ۔“
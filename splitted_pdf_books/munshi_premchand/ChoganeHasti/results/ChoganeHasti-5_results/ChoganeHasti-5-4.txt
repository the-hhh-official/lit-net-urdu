سادھو لوگوں کی سیوا کرو گے۔ مندر اور کنواں بنواؤ گے ۔
چودھری : سور داس ! اس بکھت (وقت ) اچھے دام ملیں گے ۔ ہماری تو یہی صلاح ہے
کہ دے دو۔ تمہارا اس سے کوئی لا بھر تو ہوتا نہیں۔
سورداس: محلہ بھر کی گائیں چرتی ہیں۔ کیا اس سے پن نہیں ہوتا ۔ گئو کی سیوا سے بڑھ
کر اور کون پین کا کام ہے۔
طاہر اپنا پیٹ پالنے کے لیے تو بھیک مانگتے پھرتے ہو۔ چلے ہو دوسروں کے ساتھ
پین کرنے ! جن کی گائیں چرتی ہیں وہ تو تمہاری بات بھی نہیں پوچھتے ۔ احسان ماننا تو دور
رہا اسی دھرم کے پیچھے تمہاری یہ حالت ہو رہی ہے ۔ ورنہ ٹھوکریں نہ کھاتے پھرتے ۔
طاہر علی خود بڑے دین دار آدمی تھے لیکن دوسرے مذہبوں کی برائی کرنے میں ان کو
ذرا تامل نہ ہوتا تھا۔ دراصل وہ اسلامی مذہب کے سوا اور کسی مذہب کو مذہب نہیں سمجھتے
تھے۔
سور داس نے ذرا تند لہجہ میں کہا۔ ”میاں صاحب! دھرم احسان کے لیے نہیں کیا
جاتا۔ نیکی کر کے دریا میں ڈال دینا چاہیے ۔“
طاہر : پچھتاؤ گے اور کیا۔ صاحب سے جو کچھ کہو گے ، وہی کریں گے۔ تمہارے لیے
گھر بنوا دیں گے ۔ ماہوار وظیفہ دیں گے۔ مٹھوا کو کسی مدرسہ میں پڑھنے کو بٹھا دیں گے۔
اسے نوکر رکھا دیں گے۔ تمہاری آنکھوں کی دوا کرا دیں گے۔ ممکن ہے تمہاری آنکھیں
کھل جائیں ۔ آدمی بن جاؤ گے نہیں تو دھکے کھاتے رہو گے ۔
سورداس پر اور کسی ترغیب کا اثر نہ ہوا لیکن آنکھوں کے علاج کا ذکر سن کر وہ نرم پڑا۔
بولا ۔ کیا جنم کے اندھوں کی بھی دوا ہو سکتی ہے؟“
طاہر : تم جہنم کے اندھے ہوگیا ؟ جن تو مجبوری ہے، لیکن تمہاری آسائش کے اتنے
سامان جمع کر دیئے جائیں گے کہ تمہیں آنکھوں کی ضرورت ہی نہ رہے گی ۔
سور داس نہیں ۔ میں صاحب ! اس میں بڑی ناموسی ہو گی ۔ لوگ چاروں طرف سے
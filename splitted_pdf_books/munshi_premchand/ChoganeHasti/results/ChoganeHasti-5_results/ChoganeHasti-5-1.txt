ہر طرف سے مایوس ہونے پر سور داس کے دل میں یکا یک یہ خیال آیا کہ اس زمین کو
کیوں نہ بیچ دوں ۔ اس کے سوا اب مجھے اور کوئی سہارا نہیں ہے ۔ کہاں تک باپ دادا کے
نام کو روؤں ۔ صاحب اسے لینے کو منہ پھیلائے ہوئے ہیں۔ دام بھی اچھے دے رہے
ہیں۔ انہیں کو دے دوں۔ چار پانچ ہزار بہت ہوتے ہیں۔ اپنے گھر میں سیٹھ کی طرح بیٹھا
ہوا چین کی بنسی بجاؤں گا۔ چارآ دمی گھیرے رہیں گے۔ محلہ میں اپنا مان ہونے لگے گا۔
یہی لوگ جو آج مجھ پر رعب جما رہے ہیں، میرا منہ تاکیں گے۔ میری خوشامد کریں گے ۔
یہی ہو گا نہ محلہ کی گائیں ماری ماری پھریں گی ۔ پھریں ۔ اس کو میں کیا کروں ۔ جب تک
نجھ کا نبھایا ۔ اب نہیں نبھ سکتا۔ جن کی گائیں چھتی ہیں کون میری بات پوچھتے ہیں ۔ آج
کوئی میری پیٹھ پر کھڑا ہو جاتا تو بھیرو مجھے رلا کر یوں مونچھوں پر تاؤ دیتا ہوا چلا نہ جاتا۔
جب اتنا بھی نہیں ہے تو مجھے کیا پڑی ہے کہ دوسروں کے لیے مروں ۔ جی ہے تو جہان
ہے۔ جب آبرو ہی نہ رہی تو جیسے پر دھتکار ہے۔
سور داس یہ سوچ کر اپنی جھونپڑی سے باہر نکلا اور لاٹھی ٹیکتا ہوا گودام کی طرف چلا۔
گودام کے سامنے پہنچا تو دیا گر سے بھینٹ ہو گئی ۔ انہوں نے پوچھا۔ ادھر کہاں چلے۔
سور داس؟ تمہاری جگہ تو پیچھے رہ گئی ۔“
سورداس: ذرا انہیں میاں صاحب سے کچھ بات چیت کرنی ہے۔
دیا گر : کیا اسی زمین کے بارے میں؟
سور داس : ہاں میرا ارادہ ہے کہ یہ زمین بیچ کر کہیں تیرتھ جاتر اگر نے چلا جاؤں ۔ اس
محلہ میں اب نباہ نہیں ہے ۔
دیا گر : سنا ہے آج بھیرو تم ہیں مارنے کی دھمکی دے رہا تھا۔
سور داس : میں طرح نہ دے جاتا تو اس نے مارہی دیا ہوتا ۔ سارا محلہ بیٹھا ہنستا رہا۔ کسی
کی زبان نہ کھلی کہ اندھے پانچ آدمی پر یہ انیائے کیوں کرتے ہو۔ تو جب میرا کوئی ہتوا
نہیں ہے تو میں کیوں دوسروں کے لیے مروں ۔
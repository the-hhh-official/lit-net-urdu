حکام کے بیجا اعتراضات کا تذکرہ کر کے جان سیوک نے اپنی زبان کی صفائی
ثابت کر دی۔ راجہ صاحب کی ہمدردی حاصل کرنے کے لیے اس سے زیادہ آسان
کوئی تدبیر بتھی ۔ راہبہ کو حکام سے یہی شکایت تھی ۔ اسی سبب سے ان کے انتظامات
میں مشکلیں آپڑتی تھیں ۔ تاخیر ہو جاتی تھی اور رکاوٹیں پیدا ہوتی تھیں ۔ بولے ۔ یہ
میری بد قسمتی ہے کہ حکام مجھ سے اس قدر بدظن رہتے ہیں۔ میری اگر کوئی خطا ہے تو
اتنی ہی کہ میں عوام کے لیے بھی صحت اور سہولت کی اتنی ہی ضرورت سمجھتا ہوں جتنی
حکام اور رؤسا کے لیے ۔“
مسٹر سیوک: جناب ! ان لوگوں کے دماغ کی کچھ نہ پوچھیے ۔ دنیا ان کی آسائش
کے لیے ہے اور کسی کو اس میں زندہ رہنے کا بھی حق نہیں ہے۔ جو شخص ان کے
آستانے پر جسبین سائی نہ کرے ، وہ نا اہل ، نا مہذب اور باغی ہے اور جو شخص قومیت کا
ذرا بھی احساس رکھتا ہو۔ بالخصوص جو جہاں کی صنعت و حرفت کو فروغ دینا چاہتا ہو،
وہ بلا شبہ قابل تعزیز اور گردن زدنی ہے۔ حب الوطنی ان کی نگاہ میں بدترین گناہ
ہے۔ آپ نے میرے سگریٹ کے کارخانہ کا دستور العمل ملاحظہ فرمایا ہو گا۔
مہنیدر: جی ہاں دیکھا تھا ۔
جان سیوک پر اسپکٹس کا نکلنا تھا کہ حکام کی نگا میں مجھ سے یک دم پھر گئیں ۔ مجھ
پر ان کی نوازش تھی ۔ اکثر حکام سے میری دوستی تھی مگر اسی روز سے میں ان کی برادری
سے خارج کر دیا گیا۔ میرا حقہ پانی بند ہو گیا۔ ان کی دیکھا دیکھی ہندوستانی رؤساء
اور حکام نے بھی آنا کانی شروع کر دی۔ اب میں ان لوگوں کی نگاہوں میں شیطان
سے بھی زیادہ مگر وہ ہوں۔
اتنی طولانی تمہید کے بعد جان سیوک اپنے مطلب پر آئے ۔ بہت کچھ بچتے ہوئے
اپنا مدعا ظاہر کیا۔ راجہ صاحب قیافہ شناس تھے۔ پیران پارسا کو خوب پہچانتے تھے ۔
انہیں مغالطہ دینا آسان نہ تھا، لیکن موقع ایسا آپڑا تھا کہ اپنے اصولوں کی حفاظت
بخود چلی آئے گی تو آپ غلطی پر ہیں ۔ صوفی وہاں اگر برسوں رہے تو بھی وہ لوگ
اس کا گلا نہ چھوڑیں گے ۔ میں نے ایسے سیر چشم اور خلیق آدمی نہیں دیکھے ۔ ہاں صوفی
کی ہمت یہ گوارا نہ کرے گی کہ وہ عرصہ تک ان کی مہمان نوازی سے مستفیض ہوتی
رہے۔ ان دو ہفتوں میں وہ جتنی کمزور ہوگئی ہے، اتنی مہینوں بیمار رہ کر بھی نہ ہو سکتی
تھی۔ اسے تمام دنیا کی نعمتیں حاصل ہیں لیکن جس طرح کسی سرد ملک کا پو دا گرم ملک
میں آکر ہزاروں کوششوں کے باوجود بھی روز بروز سوکھتا ہی جاتا ہے، وہی حالت
اس کی بھی ہو گئی ہے۔ اس کو ہر وقت یہی فکر دامن گیر رہتی ہے کہ کہاں جاؤں ، کیا
کروں ۔ اگر آپ نے اس کو وہاں سے جلد ہی نہ بلا لیا تو آپ کو پچھتانا پڑے گا۔ وہ
آج کل بدھ اور جین مذہب کی کتابیں دیکھا کرتی ہے اور مجھے تعجب نہ ہوگا اگر وہ ہم
سے ہمیشہ کے لیے چھوٹ جائے ۔“
جان سیوک تم تو روز وہاں جاتے ہو ۔ کیوں اپنے ساتھ نہیں لاتے ؟
مسز سیوک : مجھے اس کا اندیشہ نہیں ہے۔ یسوع کا دشمن میرے یہاں جگہ نہیں پا
سکتا۔
پر بھوسیوک: گر جانہ جانا ہی اگر یسوع کا دشمن ہوتا ہے تو لیجیے آج سے میں بھی گر جا
نہ جاؤں گا۔ نکال دیجیے مجھے بھی گھر سے۔
مز سیوک : ( روکر ) تو یہاں میرا ہی کیا رکھا ہے؟ اگر میں ہی بس کی گانٹھ ہوں تو
میں ہی منہ پر سیاہی لگا کر کیوں نہ نکل جاؤں ؟ تم اور صوفی آرام سے رہو۔ میرا بھی
خدا ما لک ہے ۔
جان سیوک پر بھو ! تم میرے سامنے اپنی ماں کی تحقیر نہیں کر سکتے ۔
پر بھو سیوک: خدا نہ کرے میں اپنی ماں کی تحقیر کروں ، لیکن میں دکھاوا والے
مذہب کے لیے اپنی روح پر یہ جبر نہ ہونے دوں گا۔ آپ لوگوں کی ناراضی کے
خوف سے اب تک میں نے اس بارے میں کبھی زبان نہیں ہلائی لیکن جب یہ دیکھتا
بھی تو گنوار آدمی ہو۔ ان سے کیا کہنے گئے ؟ ایسی باتیں مردوں سے کہنے کی تھوڑے
ہی ہوتی ہیں ۔ ہم سے کہتے ۔ ہم طے کرا دیتے ۔
جابر کی ماں کا نام تھا رقیہ ۔ وہ بھی آ کر کھڑی ہو گئی ۔ دونوں عورتیں سایہ کی طرح
ساتھ ساتھ رہتی تھیں ۔ دونوں کے دل و دماغ اور خیالات یکساں تھے۔ ان میں
سوکن کا جلا پا نام کو نہ تھا۔ آپس میں بہنوں کی سی محبت تھی۔ بولی ۔ اور کیا بھلا ایسی
باتیں مردوں سے کی جاتی ہیں؟“
بجرنگی : ماتا جی ۔ میں گنوار آدمی اس کا حال کیا جانوں ۔ اب آپ ہی طے کرا
دیجیے۔ غریب آدمی ہوں ۔ بال بچے جئیں گے۔
زینب : سچ سچ کہنا ۔ یہ معاملہ دب جائے تو کہاں تک دو گے؟
بجرنگی : بیگم صاحب پچاس روپے تک دینے کو تیار ہوں ۔
زینب تم بھی تو غضب کرتے ہو۔ پچاس ہی میں اتنا بڑا کام نکالنا چاہتے ہو۔
رقیہ: (آہستہ سے ) بہن ! کہیں برک نہ جائے ۔
بجرنگی کیا کروں بیگم صاحب۔ غریب آدمی ہوں ۔ لڑکوں کو جو کچھ کم ہوگا، دودھ
دہی کھلاتا رہوں گا۔ لیکن نگر ( نقد ) تو اس سے زیادہ میرا کیا نہ ہو گا۔
رقیہ : اچھا تو روپیوں کا انتظام کرو۔ خدا نے چاہا تو سب طے ہو جائے گا۔
زینب : (آہستہ سے ) رقیہ تمہاری جلد بازی سے تو میں عاجز آگئی ۔
بجرنگی ماں جی ! یہ کام ہو گیا تو سارا محلہ آپ کا جس گائے گا۔
زینب : مگر تم تو پچاس سے آگے بڑھنے کا نام ہی نہیں لیتے ۔ اتنے تو صاحب ہی
دے دیں گے۔ پھر گناہ بے لذت کیوں کیا جائے۔
بجرنگی : ماں جی ! آپ سے باہر تھوڑا ہی ہوں ۔ دس پانچ روپے اور چٹا دوں گا۔
زینب : تو کب تک روپے آجائیں گے؟
بجرنگی بس دو دن کی مہلت مل جائے ۔ تب تک منشی جی سے کہہ دیجیے صاحب سے
ان کے چلے جانے پر سور داس نے دل میں کہا۔ یہ بھی مجھی کو گیان سکھاتے ہیں۔
غریبوں پر اپدیش کا بھی داؤں چلتا ہے۔ موٹے آدمیوں کو کوئی نہیں سمجھاتا۔ وہاں تو جا کر
ٹھکر سو بہاتی کرنے لگتے ہیں۔ مجھے گیان سکھانے چلے ہیں۔ دونوں جون بھو جن مل جاتا
ہے نا ۔ ایک دن نہ ملے تو سارا گیان نکل جائے ۔
تیزی سے چلتی ہوئی گاڑی رکاوٹوں کو پھاند جاتی ہے۔ سورداس سمجھانے سے اور بھی
ضد پکڑ گیا ۔ سیدھا گودام کے برآمدہ میں جا کر رکا۔ اس وقت وہاں بہت سے چمار جمع
تھے ۔ کھالوں کی خرید ہو رہی تھی ۔ چودھری نے کہا ۔ آ وسور داس ! کیسے چلے؟“
سورد اس اتنے لوگوں کے سامنے اپنی خواہش ظاہر نہ کر سکا لحاظ نے اس کی زبان بند
کر دی بولا ۔ کچھ نہیں ۔ ایسے ہی چلا آیا ہوں ۔
طاہر: صاحب ان سے پیچھے والی زمین مانگتے ہیں ۔ منہ مانگے دام دینے پر تیار ہیں۔
مگر یہ کسی طرح راضی نہیں ہوتے ۔ انہوں نے خود سمجھایا۔ میں نے کتنی منت کی، پر ان
کے دل پر کوئی بات جمتی ہی نہیں ۔
حیا میں نہایت بے حیائی بھی ہوتی ہے۔ آخر وقت بھی جب ہم یہ سمجھتے ہیں کہ اس کی
الٹی سانسیں چل رہی ہیں۔ وہ ایک دم زندہ ہو جاتی ہے اور پہلے سے بھی زیادہ فرض
شناس ۔ ہم پریشانیوں میں مبتلا ہو کر کسی دوست سے مدد مانگنے کے لیے گھر سے نکلتے ہیں
لیکن دوست سے آنکھیں چار ہوتے ہی حیا ہمارے سامنے آ کر کھڑی ہو جاتی ہے اور ہم
ادھر ادھر کی باتیں کر کے واپس آ جاتے ہیں ۔ یہاں تک کہ ہم ایک بھی ایسا لفظ منہ سے
نہیں نکلنے دیتے جس سے ہماری اندرونی تکلیف کا اظہار ہو ۔
طاہر علی کی باتیں سنتے ہی سور د اس کی حیا قہقہہ مارتی ہوئی باہر نکل آئی ۔ بولا۔ میاں
صاحب ! یہ زمین تو پرکھوں کی نشانی ہے۔ بھلا میں اسے بچ یا پتہ کیسے کر سکتا ہوں؟ میں نے
اسے دھرم کاج کے لیے سنکلپ کر دیا ہے ۔“
طاہر : د شرم کاج بغیر روپوں کے کیسے ہو گا؟ جب روپے ملیں گے جبھی تو تیرتھ کروگے۔
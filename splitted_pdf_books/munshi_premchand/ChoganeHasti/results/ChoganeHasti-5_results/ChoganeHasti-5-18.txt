کے لیے تجاہل سے کام لینا پڑا۔ کسی دوسرے موقع پر وہ اس تجویز کی طرف ذرا بھی
دھیان نہ دیتے۔ ایک غریب بیکس اندھے کی زمین کو جو اس کی زندگی کا ایک ہی
سہارا ہو، اس کے قبضہ سے نکال کر ایک سرمایہ دار کو دے دینا ان کے اصول کے
منافی تھا، لیکن آج اول مرتبہ انہیں اپنے اصول کو طاق پر رکھ دینا پڑا۔ یہ جانتے
ہوئے کہ مس صوفیہ نے ان کے ایک قریبی رشتہ دار کی جان بچائی ہے۔ یہ جانتے
ہوئے کہ جان سیوک کے ساتھ عمدہ سلوک کرنا کنور بھرت سنگھ کو احسان کے بھاری
بوجھ سے سبکدوش کر دینا ہو گا۔ وہ اس تجویز کی مخالفت نہ کر سکتے تھے۔ احسان مندی
ہم سے وہ سب کچھ کر لیتی ہے جو اصولی نقطۂ خیال سے مذموم و قابل تحقیر ہے ۔ یہ وہ
چکی ہے جو ہمارے اصولوں اور قاعدوں کو پیس ڈالتی ہے۔ آدمی جتنا بے لوث ہوتا
ہے، اس کے لیے احسان کا بارا تنا ہی نا قابل برداشت ہو جاتا ہے ۔ راجہ صاحب
نے اس معامہ کو جان سیوک کے حسب منشاء طے کر دینے کا وعدہ کیا اور مسٹر سیوک
اپنی کامیابی پر پھولے ہوئے گھر آئے۔
بیوی نے پوچھا: "کیا طے کر آئے؟“
جان سیوک وہی جو طے کرنے گیا تھا ۔
بیوی : شکر ہے ۔ مجھے امید نہ تھی ۔
جان سیوک: یہ سب صوفی کے احسان کی برکت ہے۔ یہ اس کے ایثار کی طاقت
ہے جس نے مہندر کمار جیسے مغرور اور بے مروت آدمی کو نیچا دکھا دیا۔ ایسے تپاک سے
ملے گویا میں ان کا پرانا دوست تھا۔ یہ مسئلہ واقعی نا قابل حل تھا اور اس کے حل کے
لیے میں صوفی کا مرہون منت ہوں ۔
مسر سیوک: ( ترشرو ہو کر) تو تم جا کر اسے بلوا لاؤ۔ میں نے منع تو نہیں کیا ہے ۔
مجھے ایسی باتیں بار بار کیوں سناتے ہو؟ میں تو اگر پیاسی مرتی بھی ہوں گی تو اس سے
پانی نہ مانگوں گی ۔ مجھے لو چو نہیں آتی ۔ جو دل میں ہے وہی زبان پر بھی ۔ اگر وہ خدا
ہونے پر سال بھر تو وہ نوکری کی تلاش میں مارے مارے پھرے ۔ پھر کہیں مویشی
خانہ میں محرری مل گئی۔ کہیں کسی دوافروش کے ایجنٹ ہو گئے۔ کہیں چنگی گھر کے منشی کا
عہدہ مل گیا ۔ ادھر کچھ عرصہ سے مسٹر جان سیوک کے یہاں مستقل ملازمت مل گئی
تھی۔ ان کے عادات و اطوار اپنے والد مرحوم سے بالکل نرالے تھے۔ صوم و صلوٰۃ
کے پابند اور دل کے صاف تھے۔ حرام کی آمدنی سے کوسوں دور بھاگتے تھے۔ ان کی
ماں تو وفات پا چکی تھیں مگر دونوں سوتیلی مائیں بقید حیات تھیں ۔ طاہر کی شادی بھی
ہو چکی تھی۔ بیوی کے علاوہ ایک لڑکا تھا۔ صابر علی اور ایک لڑکی نسیمہ۔ اتنابڑا خاندان
تھا اور صرف تمیں روپیہ ماہوار آمدنی ۔ اس گرانی کے زمانہ میں جن کہ اس سے پانچ
گنا آمدنی میں بھی فراغت سے گزر بسر نہ ہوتی تھی ، ان کو سخت تکلیف کرنی پڑتی۔
لیکن نیست فاسد نہ ہوتی تھی ۔ خدا کا خوف ان کی خصلت کا خاص جزء تھا۔ گھر میں
پہنچے تو ماہر علی بیٹھا پڑھ رہا تھا۔ ظاہر اور جابر مٹھائی کے لیے رور ہے تھے اور صابر
آنگن میں اچھل اچھل کر باجرہ کی روٹیاں کھا رہا تھا۔ طاہر علی تخت پر بیٹھ گئے اور
دونوں چھوٹے بھائیوں کو گود میں اٹھا کر چپ کرانے لگے۔ ان کی بڑی سوتیلی ماں
نے جس کا نام زینب تھا، دروازہ پر کھڑی ہو کر نا یک رام اور بجرنگی کی باتیں سنی
تھیں۔ بجرنگی دس ہی پانچ قدم چلا تھا کہ ماہر علی نے پکارا۔ سنو جی! او آدمی ! ذرا
یہاں آنا ئیں امان بلا رہی ہیں ۔
بجرنگی لوٹ پڑا۔ کچھ آس بندھی ۔ آ کر پھر برآمدہ میں کھڑا ہو گیا۔ زینب ٹاٹ
کے پردہ کی آڑ میں کھڑی تھیں ۔ پوچھا۔ ” کیا بات تھی جی ؟“
بجرنگی ، وہی زمین کی بات چیت تھی ۔ صاحب اسے لینے کو کہتے ہیں۔ ہمارا گزربسر
اسی زمین سے ہوتا ہے۔ منشی جی سے کہہ رہا ہوں کسی طرح اس جھگڑے کو مٹادیجیے۔
نجر نیاج ( نذر نیاز ) دینے کو بھی تیار رہوں ۔ پر منشی جی سنتے ہی نہیں ۔
زینب بنیں گے کیوں نہیں؟ نہیں گے نا تو غریبوں کی ہائے کسی پر پڑے گی ؟ تم
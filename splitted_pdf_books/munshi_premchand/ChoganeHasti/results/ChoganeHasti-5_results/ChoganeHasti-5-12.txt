کہیں سنیں ۔
زینب : واہ مہتو! تم تو بڑے ہوشیار نکلے۔ مفت ہی میں کام نکالنا چاہتے ہو۔ پہلے
روپے لاؤ پھر تمہارا کام نہ ہو تو ہمارا ذمہ ۔
بجرنگی دوسرے دن آنے کا وعدہ کر کے خوش خوش چلا گیا، تو زینب نے رقیہ سے
کہا۔ ” تم بے صبر ہو جاتی ہو۔ ابھی چماروں سے دو پیسے فی کھال لینے پر تیار ہو
گئیں۔ میں دو آ نے لیتی اور وہ خوشی سے دیتے ۔ یہی اہیر پورے سو گن کر جاتا۔
بے صبری سے غرض مند چوکنا ہو جاتا ہے۔ سمجھتا ہے۔ شاید ہم کو بے وقوف بنا رہی
ہیں۔ جتنی ہی دیر لگاؤ۔ جتنی ہی بے رخی سے کام لو تناہی اعتبار بڑھتا ہے۔“
رقیہ کیا کروں بہن ! میں ڈرتی ہوں کہ کہیں بہت سختی سے نشانہ خطا نہ کر جائے ۔
زینب : وہ اہیر روپے ضرور لائے گا۔ طاہر کو آج ہی سے بھرنا شروع کر دو ۔ بس
عذاب کا خوف دلانا چاہیے۔ انہیں ہتھے چڑ ھانے کا یہی ڈھنگ ہے ۔
رقیہ: اور کہیں صاحب نہ مانیں تو ؟
زینب تو کون ہمارے اوپر کوئی نالش کرنے جاتا ہے؟
طاہر علی کھانا کھا کر لیٹے تھے کہ زینب نے جا کر کہا۔ صاحب دوسروں کی زمین
کیوں لیے لیتے ہیں؟ بے چارے روتے پھرتے ہیں ۔“
طاہر: مفت تھوڑا ہی لینا چاہتے ہیں ۔ اس کا معقول معاوضہ دینے پر تیار ہیں۔
زینب : یہ تو غریبوں پر ظلم ہے۔
رقیہ علم ہی نہیں ہے۔ عذاب ہے۔ بھیا تم صاحب سے صاف صاف کہہ دو۔
مجھے اس عذاب میں نہ ڈالیے ۔ خدا نے میرے آگے بھی بال بچے دیتے ہیں ۔ نہ
جانے کیسی پڑے کیسی نہ پڑے۔ میں یہ عذاب سر پر نہ لوں گا۔
زینب گنوار تو ہیں ہی۔ تمہارے ہی سر ہو جائیں ۔ تم ہیں صاف کہہ دینا چاہیے کہ
میں محلہ والوں سے دشمنی نہ مول لوں گا۔ جان جوکھم کی بات ہے ۔
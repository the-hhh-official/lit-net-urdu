رقیہ: جان جوکھم تو ہے ہی۔ یہ گنوار کسی کے نہیں ہوتے ۔
طاہر: کیا آپ نے بھی کچھ افواہ سنی ہے؟
رقیہ: ہاں۔ یہ سب چمار آپس میں باتیں کرتے جا رہے تھے کہ صاحب نے
زمین لی تو خون کی ندی بہہ جائے گی۔ میں نے تو جب سے سنا ہے، ہوش اڑے
ہوئے ہیں۔
زینب ہوش اڑنے کی بات ہی ہے۔
طاہر: مجھے وہ سب ناحق بدنام کر رہے ہیں۔ میں لینے میں نہ دینے میں ۔ صاحب
نے اس اندھے سے زمین کے بارے میں بات چیت کرنے کا حکم دیا تھا۔ میں نے
حکم کی تعمیل کی جو میر افرض تھا، لیکن یہ احمق یہی سمجھ رہے ہیں کہ میں نے ہی صاحب
کو اس زمین کی خریداری پر آمادہ کیا ہے ۔ حالانکہ خدا جانتا ہے۔ میں نے کبھی ان
سے اس کا ذکر ہی نہیں کیا۔
زینب : مجھے بدنامی کا خوف تو نہیں ہے۔ ہاں خدا کے قہر سے ڈرتی ہوں ۔ بے
کسوں کی آہ کیوں سر پر لو؟
طاہر: میرے اوپر کیوں عذاب پڑنے لگا ؟
زینب : اور کس کے اوپر پڑے گا۔ بیٹا ! یہاں تو تمہیں ہو۔ صاحب تو نہیں بیٹھے
ہیں ۔ وہ تو کبھس میں آگ لگا کر دور سے تما شا دیکھیں گے ۔ آئی گئی تو تمہارے سر
جائے گی۔ اس پر قبضہ تمہیں کرنا پڑے گا۔ مقدمے چلیں گے تو پیروی تم ہیں کرنی
پڑے گی ۔ نا بھیا! میں اس آگ میں نہیں کو دنا چاہتی ۔
رقیہ میرے نیکے میں ایک کارندہ نے کسی کا شکار کی زمین نکال لی تھی۔ دوسرے
ہی دن جوان بیٹا اٹھ گیا ۔ کیا اس نے زمیندارہی کے حکم سے ، مگر بلا آئی اس غریب
کے سر ۔ دولت مندوں پر عذاب بھی نہیں پڑتا ۔ اس کا وار بھی غریبوں ہی پر ہوتا
ہے۔ ہمارے بچے روز ہی نظر اور آسیب کی جھپٹ میں آتے رہتے ہیں ۔ پر آج
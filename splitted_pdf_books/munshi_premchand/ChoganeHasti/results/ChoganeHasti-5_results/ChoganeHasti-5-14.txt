تک کبھی نہیں سنا کہ کسی انگریز کے بچے کو نظر لگی ہو۔ ان پر بلاؤں کا اثر ہی نہیں ہوتا ۔
یہ پتہ کی بات تھی ۔ طاہر علی کو بھی اس کا تجربہ تھا۔ ان کے گھر کے بھی بچے گنڈے
اور تعویذوں سے مڑھے ہوئے تھے۔ اس پر بھی آئے دن جھاڑ پھونک اور رائی نمک
کی ضرورت پڑاہی کرتی تھی۔
مذہب بالخصوص خوف پر مبنی ہے۔ خوف کو دور کر دیجیے۔ پھر آپ کی تیر تھ جاتر ا۔
پوجا پاٹ - اشنان دھیان - روزہ نماز کسی کا نشان بھی نہ رہے گا۔ مسجد میں خالی نظر
آئیں گی اور مند رویران !
طاہر علی کو خوف نے مغلوب کر دیا ۔ آقا کی خدمت گزاری یا فرض شناسی کا خیال قہر
ایزدی کا مقابلہ نہ کر سکا۔
(5)
چتاری کے راجہ مہندر کمار سنگھ اپنے عین عالم شباب ہی میں اپنی کارگزاری اور
خاندانی شرافت کے سبب میونسپلٹی کے صدر منتخب ہو گئے تھے ۔ خوب سوچ سمجھ کر کام
کرنا ان کے چال چلن کا خاصہ تھا۔ رئیسوں کی عیش پسندی اور نمود طلبی کا ان کے
مزاج میں شائبہ بھی نہ تھا۔ بہت ہی سادہ لباس پہنتے تھے اور ٹھاٹ باٹ سے نفرت
کرتے تھے ۔ شوق تو ان کو چھو بھی نہیں گیا تھا۔ گھڑ دوڑ ، بائیسکوپ تھیٹر ، رقص و
سرود، سیر و شکار، شطرنج یا تاش سے ان کو ذرا بھی مس نہ تھا۔ ہاں اگر کچھ رغبت تھی تو
باغبانی سے ۔ وہ ہر روز گھنٹہ دو گھنٹہ اپنے باغیچہ میں کام کیا کرتے تھے ۔ باقی وقت شہر
کے معائنہ اور میونسپلٹی کے کاموں کی انجام دہی میں صرف کرتے تھے۔ حکام سے وہ
بلا ضرورت بہت کم ملتے تھے۔ ان کے دور انتظام میں شہر کے محض انہیں حصوں کو
زیادہ اہمیت نہ دی جاتی تھی جہاں حکام کے بنگلے تھے ۔ شہر کی تاریک گلیوں اور تعفن
خیز بد روؤں کی صفائی وسیع سڑکوں اور لکش فضاؤں کی صفائی سے کم ضروری نہ سمجھی
جاتی تھی ۔ اسی وجہ سے اکثر حکام ان سے کشیدہ رہتے تھے ۔ انہیں فریبی اور مغرور
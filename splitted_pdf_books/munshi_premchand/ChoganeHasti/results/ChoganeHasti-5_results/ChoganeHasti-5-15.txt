خیال کرتے تھے لیکن شہر کے چھوٹے سے چھوٹے آدمی کو بھی ان سے غرور یا بے رخی
کی شکایت نہ تھی۔ ہر وقت ہر شخص سے وہ خندہ پیشانی کے ساتھ ملتے ۔ ضابطہ کی
خلاف ورزی کے لیے انہیں عوام پر جرمانہ کرنے یا مقدمہ چلانے کی بہت ضرورت
ہوا کرتی تھی ۔ ان کا اثر و اخلاق سخت طریقہ عمل کو دبائے رکھتا تھا۔ ۱۰ انتہا درجہ کے کم
خن تھے۔ کبر سنی کی خاموشی خیالات کی پختگی کی دلیل ہے اور عالم شباب کی خاموشی
ان کی مسرت کی لیکن راجہ صاحب کی کم گوئی اس بات کو غلط ثابت کرتی تھی۔ ان
کے منہ سے جو بات نکلتی تھی، اس میں غور و خوض کی کافی جھلک ہوتی تھی ۔ ایک با
ثروت تعلقہ دار ہونے پر بھی ان کی طبیعت کا میلان جمہوریت کی جانب تھا۔ ممکن
ہے یہ ان کے سیاسی اصولوں کا نتیجہ ہو کیونکہ ان کی تعلیم ، ان کا اقتدار ، ان کے گردو
پیش کے حالات، ان کا مفاد سب اس میلان کے ناموافق تھے مگر ضبط اور مشق نے
اب اس کو ان کے خیالی دائرہ سے نکال کر ان کی فطرت میں داخل کر دیا تھا۔ شہر کے
انتخابی حلقوں کی درستی میں انہوں نے نمایاں حصہ لیا تھا۔ اس لیے شہر کے اکثر روساء
ان سے بدظن رہا کرتے تھے۔ ان کے خیال میں راجہ صاحب کی جمہوریت پرستی
صرف ان کے عہدہ کو قائم و برقرار رکھنے کا ذریعہ تھی ۔ وہ عرصہ تک اپنی اس عزت کی
جگہ پر متمکن رہنے کے لیے یہ خود نمائی کا طریقہ اختیار کیے ہوئے تھے ۔ اخباروں
میں بھی کبھی کبھی اس پر نوٹ شائع ہوتے رہتے تھے لیکن راجہ صاحب اس کی تردید
کے لیے عقل اور وقت کا بیجا تصرف نہ کرتے تھے۔ نیک نام بنا ان کی زندگی کا خاص
مقصد تھا۔ پر وہ خوب جانتے تھے کہ اس اونچے درجہ پر پہنچنے کے لیے عوام کی بے
غرضانه خدمت کے سوا اور کوئی راستہ نہیں ہے۔
صبح کا وقت تھا۔ راجہ صاحب اشنان دھیان سے فارغ ہو کر شہر کے معائنہ کے
لیے جارہے تھے کہ اتنے میں مسٹر جان سیوک کا ملاقاتی کارڈ ملا۔ جان سیوک کا حکام
سے زیادہ ربط ضبط تھا۔ ان کے سگریٹ کمپنی کے حصہ دار بھی زیادہ تر حکام ہی تھے ۔
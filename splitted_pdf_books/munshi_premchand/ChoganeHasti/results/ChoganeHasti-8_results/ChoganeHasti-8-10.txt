ہو کہ اچھے اچھے پڑھے لکھے لوگ مارے مارے پھرتے ہیں ۔
كلثوم : نہ اتنا ملے گا نہ ہی۔ اس کا نصف تو ملے گا۔ دونوں وقت نہ کھائیں گے ۔
ایک ہی وقت ہی ۔ جان تو آفت میں نہ رہے گی ۔
طاہر تم ایک وقت کھا کر خوش رہو گی ۔ گھر میں اور لوگ بھی تو ہیں ۔ ان کے
دکھڑے روز کون سنے گا۔ مجھے اپنی جان سے دشمنی تھوڑا ہی ہے۔ پر مجبور ہوں ۔ خدا
کو جو منظور ہے ، وہی ہو گا۔
کلثوم : گھر کے اور لوگوں کے پیچھے جان دے دو گے؟
ظاہر کیسی باتیں کرتی ہو ۔ آخر وہ لوگ کوئی غیر تو نہیں ہیں۔ اپنے ہی بھائی ہیں یا
مائیں ہیں ۔ ان کی پرورش میرے سوا اور کون کرے گا ؟
كلثوم تم سمجھتے ہوگے وہ لوگ تمہارے محتاج ہیں مگر ان کو تمہاری رتی برابر بھی پروا
نہیں ہے۔ جب تک مفت ملے اپنے خزانہ میں کیوں ہاتھ لگائیں ۔ میرے بچے
پیسے پیسے کو ترستے ہیں اور وہاں مٹھائیوں کی ہانڈیاں آتی ہیں ۔ ان کے لڑکے مزہ میں
کھاتے ہیں۔ دیکھتی ہوں اور آنکھیں بند کر لیتی ہوں ۔
طاہر: میرا جو فرض ہے، اسے پورا کرتا ہوں ۔ اگر ان کے پاس روپے ہیں تو اس کا
مجھے کیوں افسوس ہو۔ وہ شوق سے کھائیں اور آرام سے رہیں۔ تمہاری باتوں سے
حسد کی بو آتی ہے ۔ خدا کے لیے مجھ سے ایسی باتیں نہ کیا کرو۔
کلثوم : پچھتاؤ گے ۔ جب سمجھاتی ہوں مجھی پر ناراض ہوتے ہو، لیکن دیکھ لینا کوئی
بات نہ پوچھے گا ۔
طاہر یہ سب تمہاری نیت کا قصور ہے۔
کلثوم : ہاں عورت ہوں ۔ مجھ میں عقل کہاں ۔ پڑے تو ہو کسی نے جھانکا تک
نہیں ۔ قلق ہوتا تو یوں چین سے نہ بیٹھی رہتیں ۔
طاہر علی نے کروٹ بدلی تو کندھے پر شدت کا درد محسوس ہوا ۔ آہ آہ کر کے شیخ
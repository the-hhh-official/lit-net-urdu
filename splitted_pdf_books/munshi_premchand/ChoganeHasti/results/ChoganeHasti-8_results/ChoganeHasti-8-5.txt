شکر ۔ کانٹا لگے نہ کنکر دشمن کو تنگ کر ۔ گھیسو کہتا ۔ ہم بھولا ۔ بیری کے پیٹ
میں گولا ۔ اس سے کچھ نہ جانے بولا ۔
طاہر علی ان چھوکروں کی چھچھورپن کی باتیں سنتے اور ان سنی کر جاتے ۔ لڑکوں کے
منہ کیا لگیں ۔ سوچتے ۔ کہیں یہ سب گالیاں دے بیٹھیں تو ان کا کیا بنا لوں گا۔ وہ
دونوں سمجھتے ڈر کے مارے نہیں بولتے اور بھی شیر ہو جاتے۔ گھیسو مٹھو پر ان نیچوں کی
آزمائش کرتا جن سے وہ طاہر علی کو پچکے گا۔ پہلے یہ ہاتھ پکڑا پھر اپنی طرف کھینچا۔ تب
وہ ہاتھ گردن میں ڈال دیا اور اڑنگی لگائی۔ بس چاروں شانے چت مٹھوا فو را گر پڑتا
تھا اور اس کو اس بیچ کے عجیب اثر کا یقین ہو جاتا تھا۔
ایک روز دونوں نے صلاح کی کہ چل کر میاں جی کے لڑکوں کی خبر لینی چاہیے۔
میدان میں جا کر ظاہر اور جابر کو کھیلنے کے لیے بلایا اور خوب چھپتیں لگائیں ۔ جابر چھوٹا
تھا۔ اسے مٹھوا نے دبایا ۔ ظاہر اور گھیسو کا جوڑ تھا لیکن گھیوا اکھاڑہ دیکھے ہوئے تھا۔
کچھ داؤ پیچ جانتا ہی تھا۔ آن کی آن میں ظاہر کو دبا بیٹھا۔ مٹھوا نے جابر کے چٹکیاں
لینی شروع کیں ۔ بیچارہ رونے لگا۔ گھیسو نے ظاہر کو کئی رگڑے دیئے ۔ وہ بھی
چوندھیا گیا ۔ جب دیکھا کہ یہ تو مارہی ڈالے گا تو اس نے بھی پکار مچائی۔ ان دونوں
کا رونا سن کر نھا سا صابر ایک پتلی سی پیچی لیے اکڑتا ہوانم زدوں کی مدد کرنے آیا اور
گھیسو کو نیچی سے مارنے لگا ۔ جب اس مار کا گھیسو پر کچھ اثر نہ ہوا تو اس نے اس سے
زیادہ چوٹ پہنچانے والا ہتھیار نکالا۔ وہ گھیسو پر چھو کنے لگا۔ گھیسو نے ظاہر کو چھوڑ دیا
اور صابر کے دو تین طمانچے لگائے ۔ ظاہر موقع پا کر پھر اٹھا اور راب کے زیادہ ہوشیار
ہو کر گھیسو سے لپٹ گیا۔ دونوں میں کشتی ہونے لگی ۔ آخر گھیسو نے اسے پھر پڑکا اور
مشکیں چڑھا دیں ۔ ظاہر کو اب رونے کے سوا اور تدبیر نہ سوجھی ۔ یہ کمزوروں کا
آخری ہتھیار ہے۔ تینوں کے رونے کی آواز ماہر علی کے کانوں میں پہنچی ۔ وہ اس
وقت مدرسہ جانے کو تیار تھے۔ فوراً کتابیں پٹک دیں اور میدان کی طرف دوڑے ۔
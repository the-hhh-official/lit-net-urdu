دیکھا تو ظاہر اور جابر نیچے پڑے ہائے ہائے کر رہے ہیں اور صابر الگ رو رہا ہے۔
شرافت کا خون جوش میں آ گیا۔ میں سید پولیس کے افسر کا بیٹا ۔ چنکی کے محرر کا
بھائی ۔ انگریزی کے آٹھویں درجہ کا متعلم! یہ جاہل ، گنوار، اہیر کا لونڈا، اس کی اتنی
مجال کہ میرے بھائیوں کو نیچا دکھائے ۔ اس نے گھیسو کو ایک ٹھوکر لگائی اور مٹھوا کو کئی
طمانچے مٹھوا تو رونے لگا مگر کھیسو دل کا مضبوط تھا۔ ظاہر کو چھوڑ کر اٹھا۔ حوصلے
بڑھے ہوئے تھے۔ دو مورچے سر کر چکا تھا ۔ خم ٹھونک کر ماہر علی سے بھی لپٹ گیا۔
ماہر کا سفید پاجامہ میلا ہو گیا ۔ آج ہی جوتے میں روغن لگایا تھا۔ اس پر گرد پڑ گئی۔
سنوارے ہوئے بال بکھر گئے ۔ غضب ناک ہو کر گھیسو کو ایسی گردنی دی کہ دو قدم پر
جا گرا۔ صابر ظاہر سب ہنسنے لگے۔ لڑکوں کی چوٹ بدلہ لینے کے ساتھ ہی غائب ہو
جاتی ہے۔ گھیسو ان کو ہنستے دیکھ کر اور بھی جھنجا ایا۔ پھر اٹھا اور ماہر سے لپٹ گیا ۔ ماہر
نے اس کا گلا پکڑا اور زور سے دبانے لگا۔ بھیرو نے سمجھا اب مرا۔ یہ مارے بغیر نہ
چھوڑے گا۔ مرتا کیا نہ کرتا ۔ ماہر کے ہاتھ میں دانت جھادئیے ۔ تین دانت گڑ گئے ۔
خون بہنے لگا۔ ماہر چیخ اٹھا۔ اس کا گلا چھوڑ کر اپنا ہاتھ چھڑانے لگا۔ مگر گھیسو کسی طرح
نہ چھوڑتا تھا۔ خون بہتا دیکھ کر تینوں بھائیوں نے پھر رونا شروع کیا۔ زینب اور رقیہ
یہ شور و غو نا سن کر دروازہ پر آئیں ۔ دیکھا تو میدان جنگ خون سے سرخ ہو رہا
ہے۔ گالیاں دیتی ہوئی طاہر علی کے پاس گئیں ۔ زینب نے حقارت آمیز آواز میں
کہا۔ تم یہاں بیٹھے کھالیں نوچ رہے ہو۔ کچھ دین دنیا کی بھی خبر ہے؟ وہاں وہ
اہیر کا لونڈا ہمارے بچوں کا خون کیسے ڈالتا ہے۔ موئے کو پکڑ پاتی تو خون ہی پی
لیتی “
رقیہ: موا آدمی کا بچہ ہے کہ دیو بچہ ۔ ماہر کے ہاتھ میں اتنے زور سے دانت سے
کاٹا ہے کہ خون کے فوارے نکل رہے ہیں۔ کوئی دوسر امر د ہوتا تو اس بات پر جیتا گاڑ
دیتا۔
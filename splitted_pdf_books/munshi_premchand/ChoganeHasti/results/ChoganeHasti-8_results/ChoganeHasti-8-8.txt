جواب تک اسے لڑکوں کا جھڑا سمجھ کر چپ چاپ بیٹھے ہوئے تھے ۔ طاہر علی کو گرتے
دیکھ کر دوڑے اور بجرنگی کو پکڑ لیا ۔ میدان کارزار میں سناٹا چھا گیا۔ ہاں زینب اور
رقیہ دروازہ پر کھڑی ہوئیں لفظی تیروں سے برابر کام لے رہی تھیں ۔ مونڈی کاٹے
نے غضب کر دیا ۔ اس پر خدا کا قہر نازل ہو۔ اگلا دن دیکھنا نصیب نہ ہو۔ اس کی
میت اٹھے ۔ کوئی دوڑتے ہوئے صاحب کے پاس جا کر کیوں اطلاع نہیں دیتا۔
ارے او چماروا بیٹھے منہ کیا تا کتے ہو؟ جاکر صاحب کو خبر کیوں نہیں دیتے ؟ کہنا ابھی
چلیے ۔ ساتھ لانا ۔ کہنا پولیس لیتے چلیے ۔ یہاں جان دینے نہیں آئے ہیں ۔
بجرنگی نے طاہر علی کو گرتے دیکھا تو سنبھل گیا۔ دوسرا ہاتھ نہ چھوڑا ۔ گھیسو کا ہاتھ
پکڑا اور گھر چلا گیا۔ یہاں گھر میں کہرام مچ گیا۔ دو چمار جان سیوک کے بنگلہ کی
طرف گئے ۔ طاہر علی کو لوگوں نے اٹھایا اور چار پائی پر لاد کر کمرہ میں لائے ۔ کندھے
پر اٹھی لگی تھی ۔ شاید ہڈی ٹوٹ گئی تھی ۔ ابھی تک بے ہوش تھے ۔ چماروں نے فوراً
بلدی پیسی اور اسے گڑ چونے میں ملا کر ان کے کندھے پر لگایا ۔ ایک آدمی لپک کر
ارنڈ کے پتے تو ڑ لایا ۔ دو آدمی بیٹھ کر چوٹ سینکنے لگے۔ زینب اور رقیہ تو ماہر علی کی
مرہم پٹی کرنے لگیں ۔ بیچاری کلثوم دروازہ پر کھڑی رو رہی تھی ۔ شوہر کی طرف اس
سے دیکھا بھی نہ جاتا تھا۔ گرنے سے ان کے سر پر چوٹ آگئی تھی ۔ خون بہہ کر
ماتھے پر جم گیا تھا۔ بالوں پر لٹیں پڑ گئی تھیں ۔ گویا کسی مصور کے برش پر رنگ خشک
ہو گیا ۔ دل میں درد ہو رہا تھا لیکن شوہر کو دیکھتے ہی اس کو بے ہوشی کی ہونے لگتی تھی۔
یہ خیال بھی آ رہا تھا کہ یہ سب لوگ اپنے دل میں کیا کہتے ہوں گے ۔ اس کو شوہر سے
ذرا بھی محبت نہیں ۔ کھڑی تماشا دیکھ رہی ہے۔ کیا کروں؟ ان کا چہرہ نہ جانے کیسا ہو
گیا ہے۔ وہی چہرہ جس کی کبھی بلائیں لی جاتی تھیں ۔ مرنے کے بعد خوف ناک ہو
جاتا ہے۔ اس کی طرف نگاہ کرنے کے لیے کلیجہ کو مضبوط بنانا پڑتا ہے۔ زندگی کی
طرح موت کا بھی سب سے زیادہ نمایاں اثر چہرہ پر ہی پڑتا ہے ۔ طاہر علی کی دن بھر
ونے : اندو سے ملنے جاتا ہے ۔
جانہوی کوئی ضرورت نہیں۔ ملنے کا رواج عورتوں کے لیے ہے۔ مردوں کے لیے
نہیں ۔ جاؤ ۔
ونے کو پھر کچھ کہنے کی جرأت نہ ہوئی ۔ آہستہ سے اٹھے اور چلے گئے ۔
صوفی نے ہمت کر کے کہا۔ آج کل تو راجپوتانہ میں آگ برستی ہو گی ۔
جانبوی نے طے شدہ انداز سے کہا: ” فرض کو کبھی آگ اور پانی کی پروانہیں
ہوتی ۔ جاؤ تم بھی سور ہو۔ سویرے اٹھنا ہے ۔“
صوفی ساری رات بیٹھی رہی ۔ونے سے ایک بار ملنے کے لیے اس کا دل چھٹ پٹا رہا
تھا۔ آہ وہ کل چلے جائیں گے اور میں ان سے الوداعی ملاقات بھی نہ کر سکوں گی اوہ بار بار
کھڑکی سے جھانکتی کہ کہیں ونے کی آہٹ مل جائے۔ چھت پر چڑھ کر دیکھا۔ تاریکی
چھائی ہوئی تھی ۔ ستارے اس کی بے قراری پر نہیں رہے تھے۔ اس کے دل میں کئی بار
زبر دست تحریک ہوئی کہ چھت پر سے نیچے باغ میں کو دپڑوں ۔ ان کے کمرہ میں جاؤں
اور کہوں میں تمہاری ہوں ! آج اگر مذہب نے میرے اور ان کے درمیان میں رکاوٹ نہ
کھڑی کر دی ہوتی تو وہ اتنے متفکر کیوں ہوتے؟ مجھ کو اتنا پس و پیش کیوں ہوتا ؟ رانی مجھ
سے بے رخی کیوں کرتیں ؟ اگر میں راجپوتی ہوتی تو رانی خوشی سے مجھ کو قبول کرتیں۔ مگر
میں یسوع کی مقلد ہونے کی وجہ سے قابل ترک ہوں ۔ یسوع اور کرشن میں کتنی یکسانیت
ہے لیکن ان کے مقلدوں میں کتنا اختلاف ! کیسی زبر دستی ہے۔ کون کہہ سکتا ہے کہ مذہبی
اختلافات نے ہمارے دلوں پر کتنا ظلم کیا ہے۔
جوں جوں رات گزرتی تھی۔ صوفی کا دل فرط یاس سے بیٹھا جاتا تھا۔ ہائے ! میں
یونہی بیٹھی رہوں گی اور سویرا ہو جائے گا۔ ونے چلے جائیں گے۔ کوئی ایسا بھی تو
نہیں جس کے ہاتھوں ایک خط لکھ کر بھیج دوں۔ میرے ہی سبب سے تو ان کو یہ سزامل
رہی ہے۔ ماں کا دل بھی بے رحم ہوتا ہے۔ میں سمجھتی تھی میں ہی بدنصیب ہوں، پر
نہ شریک ہوتی تھی۔ ناچ سے تو اس کو نفرت ہی تھی ، لیکن مسٹر سیوک ان مواقع کو ہاتھ
سے نہ جانے دیتی تھیں۔ یوں کام نہ چلتا تو خاص کر کوشش کر کے دعوتی کارڈ
منگواتیں تھیں ۔ اگر خود ان کے گھر پر دعوتیں اور پارٹیاں بہت کم ہوتی تھیں تو اس کا
سبب تھا ایشو رسیوک کی کنجوسی ۔
یہ حال سن کر مسز سیوک نے کہا: دیکھ لی ہندوستانیوں کی شرافت؟ پھولے نہ سماتے
تھے۔ اب تو معلوم ہوا کہ یہ لوگ کس قدر بد عہد اور نا اہل ہیں؟ ایک اندھے فقیر کے
مقابلہ میں تمہاری یہ قدر ہے! جانبداری تو ان لوگوں کی بھٹی میں پڑی ہوئی ہے۔ یہ
ان بڑے بڑے آدمیوں کا حال ہے جو اپنی قوم کے رہنما سمجھے جاتے ہیں۔ جن کی
فیاضی پر لوگوں کو ناز ہے ! میں نے ایک بار مسٹر کلارک نے بار مسٹر کلارک سے یہ ذکر کیا تھا انہوں نے
تحصیل داروں کو حکم دے دیا کہ اپنے اپنے علاقہ میں تمباکو کی پیداوار بڑھاؤ۔ یہ
صوفی کے آگ میں کودنے کا انعام ہے۔ ذرا سا میونسپلٹی کا اختیار کیا مل گیا۔ سبھوں
کے دماغ پھر گئے۔ مسٹر کلارک کہتے تھے کہ اگر راجہ صاحب زمین کا معاملہ طے کریں
گے تو میں اسے ضابطہ سے آپ کو دلا دوں گا ۔
مسٹر کلارک حاکم ضلع تھے۔ ابھی تھوڑے ہی دنوں سے یہاں آئے تھے ۔ مسز
سیوک نے ان سے ربط ضبط پیدا کر لیا تھا۔ دراصل انہوں نے کلارک کو صوفی کے
لیے منتخب کیا تھا۔ دو ایک دفعہ انہیں اپنے گھر بھی بلا چکی تھیں۔ گھر چھوڑ دینے سے
پیشتر صوفی کی ان سے دو تین بار ملاقات بھی ہو چکی تھی ، مگر وہ ان کی طرف زیادہ
متوجہ نہ ہوئی تھی، تو بھی مسٹر سیوک ابھی اس بارے میں نا امید نہیں ہو چکی تھیں۔
کلارک سے کہتی رہتی تھیں کہ صوفی مہمانی کرنے گئی ہے۔ اسی طرح موقع پاکر ان
کی آتش عشق کو مشتعل کرتی رہتی تھی ۔
جان سیوک نے نادم ہو کر کہا۔ ” میں کیا جانتا تھا کہ یہ حضرت بھی دنیا دیں گے۔
یہاں ان کی بڑی شہرت ہے۔ اپنے قول کے پکے مجھے جاتے ہیں۔ خیر کچھ مضائقہ
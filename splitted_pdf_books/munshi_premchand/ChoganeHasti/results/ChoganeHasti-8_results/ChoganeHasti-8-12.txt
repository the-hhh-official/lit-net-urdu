جمنی: بیگم صاحب ! شامت نہیں آئی ہے۔ برے دن آئے ہیں اور کیا کہوں۔
میں کل وہی بیچ کر لوئی تو یہ حال سنا۔ سیدھے آپ کی کھدمت (خدمت) میں
دوڑی۔ پر یہاں بہت آدمی جمع تھے ۔ لاج کے مارے لوٹ گئی ۔ آج دہی بیچنے نہیں
گئی ۔ بہت ڈرتے ڈرتے آئی ہوں ۔ جو کچھ بھول چوک ہوئی، اسے معاف کیجیے۔
نہیں تو اجڑ جائیں گے۔ کہیں ٹھٹا نا نہیں ہے۔
زینب : اب ہمارے کیسے کچھ نہیں ہو سکتا۔ صاحب بلا مقدمہ چلائے نہ مانیں گے
اور وہ نہ چلائیں گے تو ہم چلائیں گے ۔ ہم کوئی دھنیے جلا ہے ہیں۔ یوں سب سے
دیتے پھریں تو عزت کیسے رہے۔ میاں کے باپ تھا نہ دار تھے ۔ سارا علاقہ ان کے
نام سے کانپتا تھا ۔ بڑے بڑے رئیس ہاتھ باندھے سامنے کھڑے رہتے تھے۔ ان
کی اولاد کیا اب ایسی گئی گذری ہو گئی کہ چھوٹے چھوٹے آدمی بے عزتی کریں۔
تیرے لونڈے نے ماہر کو اتنے زور سے دانت سے کاٹا کہ لہولہان ہو گیا ۔ پٹی
باندھے پڑا ہے۔ تیرے شوہر نے آکر لڑکے کو ڈانٹ دیا ہوتا تو بگڑی بات بن
جاتی لیکن اس نے تو آتے ہی لاٹھی چلا دی ۔ ہم شریف لوگ ہیں ۔ اتنی رعایت نہیں
کر سکتے ۔
رقیہ : جب پولیس آکر مارتے مارتے کچومر نکال لے گی ۔ تب ہوش آئے گا۔ نذو
و نیاز دینا پڑے گی وہ الگ ۔ جبھی آئے دال کا بھاؤ معلوم ہوگا۔
جمنی کو اپنے شوہر کے غصہ کی عملی واقفیت حاصل تھی ۔ ان دھمکیوں سے ذرا بھی نہ
ڈری ۔ بولی: بیگم صاحب یہاں اتنے روپے کہاں دھرے ہیں ۔ دودھ پانی کر
کے دس پانچ روپے اکٹھے کیے ہیں بس وہیں تک اپنی دوڑ ہے ۔ اس روزگار میں اب
کیا رکھا ہے۔ روپیہ کا تین پنسیری تو بھوسہ ملتا ہے۔ ایک روپیہ میں ایک بھینس کا
پیٹ نہیں بھرتا ۔ اس پر کھلی، بنولہ، بھوسی ، چو کر سبھی کچھ چاہیے۔ کسی طرح دن کاٹ
رہے ہیں۔ آپ کے بال بچوں کو سال چھ مہینے دودھ پلا دوں گی ۔“
تھی؟ ایک یکہ منگوالو اور صاحب کے یہاں چلے جاؤ۔ وہ ایک رقعہ لکھ دیں گے تو
سرکاری شفا خانہ میں خاصی طرح علاج ہو جائے گا۔ تم نہیں سو چو ہماری حیثیت ڈاکٹر
بلانے کی ہے؟
طاہر علی کے دل میں یہ بات بیٹھ گئی۔ ماں کا شکریہ ادا کیا۔ سوچا نہ جانے یہی بات
میری سمجھ میں کیوں نہیں آئی ۔ یکہ منگوایا ۔ لاٹھی کے سہارے بڑی مشکل سے اس پر
سوار ہوئے اور صاحب کے بنگلہ پر پہنچے۔
مسٹر سیوک، راجہ مہیند رمار سے ملنے کے بعد کمپنی کے حصص بیچنے کے لیے باہر
چلے گئے تھے۔ کل وہ راجہ صاحب سے پھر ملے تھے مگر جب ان کا فیصلہ سنا تو بہت
مایوس ہوئے ۔ بہت دیر تک بیٹھے بحث مباحثہ کرتے رہے لیکن راجہ صاحب نے کوئی
اطمینان بخش جواب نہ دیا ۔ نا امید ہو کر آئے اور مسز سیوک کو سارا حال سنایا ۔
مسر سیوک کو ہندوستانیوں سے چڑ تھی ۔ اگر چہ اسی ملک کے آب و گل سے ان کا
جسم بنا تھا، لیکن اپنے خیال میں مذہب عیسوی کو اختیار کر کے وہ ان بد اطوار یوں
سے نجات پا چکی تھیں جو ہندوستانیوں کے لیے مخصوص ہیں۔ ان کے خیال میں خد
انے ہندوستانیوں کو شرافت، ہمدردی، فیاضی، انسانیت وغیرہ اعلیٰ اوصاف سے
بالکل ہی محروم رکھا تھا۔ وہ مغربی تہذیب کی معتقد تھیں اور طرز معاشرت میں اس کی
تقلید کرتی تھیں ۔ کھانا پینا ، وضع قطع ، بودوباش سب انگریزی تھی ۔ مجبوری صرف
اپنے سانولے رنگ سے تھی ۔ صابن اور دیگر کیمیاوی اشیاء کے متواتر استعمال سے
بھی دلی مراد بر نہ آتی تھی۔ ان کی زندگی کا اعلیٰ مقصد یہی تھا کہ ہم عیسائیوں کے
درجہ سے نکل کر انگریزوں سے مل جائیں ۔ ہمیں لوگ صاحب سمجھیں ۔ ہمارا ربط
ضبط انگریزوں سے ہو۔ ہمارے لڑکوں کی شادیاں اینگلو انڈین یا کم از کم اعلیٰ طبقہ
والے یوروشین لوگوں کے یہاں ہوں ۔ صوفیہ کی تعلیم و تربیت انگریزی طریقہ پر
ہوئی تھی لیکن وہ ماں کے بہت اصرار کرنے پر بھی انگریزی پارٹیوں اور دعوتوں میں
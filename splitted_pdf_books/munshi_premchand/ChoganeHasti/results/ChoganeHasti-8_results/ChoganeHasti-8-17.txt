نہیں ۔ اب کوئی دوسری تدبیر سوچنی پڑے گی۔
مسر سیوک: میں مسٹر کلارک سے کہوں گی۔ پادری صاحب سے سفارش کراؤں
گی۔
جان سیوک : مسٹر کلارک کو میونسپلٹی کے معاملات میں دخل دینے کا اختیار نہیں
ہے۔
جان سیوک اس اندیشہ میں غرق تھے کہ ان کو ہنگامہ کی خبر ملی ۔ سناٹے میں آ گئے۔
پولیس میں رپورٹ کی۔ دوسرے روز گودام جانے کا ارادہ کر ہی رہے تھے کہ طاہر علی
لاٹھی ٹیکتے ہوئے آپہنچے۔ آتے ہی ایک کرسی پر بیٹھ گئے۔ یکہ کے ہچکولوں نے ادھ
موا سا کر دیا تھا۔
مسر سیوک نے انگریزی میں کہا: کیسی صورت بنا لی ہے۔ گویا مصیبت کا پہاڑ
پھٹ پڑا ہے۔
جان سیوک : کیسے منشی جی ! معلوم ہوتا ہے آپ کے سخت چوٹ آئی۔ مجھے اس کا
بے حد افسوس ہے ۔
طاہر جضور کچھ نہ پوچھیے ۔ کم بختوں نے مار ڈالنے میں کوئی کسر نہ رکھ چھوڑی تھی ۔
جان سیوک اور انہیں مفسدوں کی آپ مجھ سے سفارش کر رہے تھے!
طاہر حضور! اپنی خطا کی خوب سزا پا چکا۔ مجھے ایسا معلوم ہوتا ہے میری گردن کی
ہڈی پر ضرب آگئی ہے۔
جان سیوک: یہ آپ کی خام خیالی ہے۔ ہڈی ٹوٹ جانا کوئی معمولی بات
نہیں ہے۔ آپ یہاں کسی طرح نہ آ سکتے تھے ۔ چوٹ ضرور آئی ہے مگر دو چار روز
مالش کر لینے سے صحت ہو جائے گی ۔ آخر یہ مار پیٹ ہوئی کیوں؟
طاہر حضور! یہ سب اسی شیطان بجرنگی اہیر کی حرکت ہے۔
جان سیوک : مگر مضروب ہو جانے ہی سے آپ جرم سے بری نہیں ہو سکتے ۔ میں
سینگ باندھ ہوئی ۔ چماروں نے اس طرح دوڑ دھوپ کی ۔ گویا ان کا کوئی خاص
دوست ہو۔ عملی ہمدردی کا ہونا دہقانوں کا ایک خاص وصف ہے۔ رات کو بھی کئی
چماران کے پاس بیٹھے ہوئے سینکتے باندھتے رہے۔ زینب اور رقیہ بار بار کلثوم کو
طعنے دیتیں ۔ بہن تمہارا دل بھی غضب کا ہے۔ وہاں شوہر کا براحال ہو رہا ہے اور تم
یہاں مزہ سے بیٹھی ہو۔ ہمارے میاں کے سر میں ذرا سا درد ہوتا تھا تو ہماری جان نا
خون میں آ جاتی تھی۔ آج کل کی عورتوں کا کلیجہ بیچ بیچ پتھر کا ہوتا ہے ۔ کلثوم کا دل
ان تیروں سے چھدا جاتا تھا مگر یہ کہنے کی ہمت نہ پڑتی تھی کہ تم ہیں دونوں کیوں نہیں
چلی جاتیں ؟ آخر تم بھی تو انہیں کی کمائی کھاتی ہو اور مجھ سے زیادہ لیکن اتنا کہتی تو بیچ
کر کہاں جاتی ۔ دونوں اس کے گلے پڑ جاتیں ۔ بیچاری ساری رات جاگتی رہی ۔ بار
بار دروازہ پر جا کر آہٹ لے آتی تھی۔ کسی طرح رات گئی ۔ صبح طاہر علی کی آنکھ کھلی۔
درد سے اب بھی کر او رہے تھے مگر اب ان کی حالت اس قدر تشویش انگیز بتھی ۔ تکیہ
کے سہارے بیٹھ گئے۔ کلثوم نے ان کو چماروں سے باتیں کرتے سنا ۔ ایسا معلوم ہوا
کہ ان کی آواز کچھ تبدیل ہو گئی ہے۔ چماروں نے جو نبی انہیں ہوش میں دیکھا، مجھ
گئے کہ اب ہماری ضرورت نہیں رہی ۔ اب گھر والوں کی تیمار داری کا وقت آگیا۔
ایک ایک کر کے رخصت ہو گئے ۔ اب کلثوم نے دل کو مضبوط کیا اور شوہر کے پاس آ
بیٹھی۔ طاہر علی نے اس کو دیکھا تو کمزور آواز میں بولے ۔ خدا نے مجھے نمک حرامی
کی سزادی ہے ۔ جن کے لیے اپنے آقا کا برا چیتا وہی اپنے دشمن ہو گئے ۔
كلثوم : تم یہ ملازمت چھوڑ کیوں نہیں دیتے ؟ جب تک زمین کا معاملہ طے ہو
جائے گا بہت نیا جھگڑا ہوتا ہی رہے گا۔ لوگوں سے دشمنی بڑھتی جائے گی ۔ یہاں جان
تھوڑا ہی دینی ہے۔ خدا جانے جس طرح اتنے دن رزق دیا اس طرح آگے بھی
دے گا۔ جان تو سلامت رہے گی ۔
طاہر: جان تو سلامت رہے گی مگر گذر کیسے ہوگی ؟ کون اتنا دیئے دیتا ہے؟ دیکھتی
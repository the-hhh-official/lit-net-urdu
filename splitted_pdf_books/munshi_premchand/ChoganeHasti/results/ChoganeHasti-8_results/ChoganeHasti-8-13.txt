زینب سمجھ گئی کہ یہ اجیرن کچی گولی نہیں کھیلی ہے اس کے لیے کسی دوسرے ہی منتر
سے کام لینا پڑے گا۔ ناک سکوڑتے ہوئی بولی ۔ تو اپنا دودھ اپنے گھر رکھ۔ یہاں
دودھ گھی کے ایسے بھوکے نہیں ہیں۔ یہ زمین اپنی ہوئی جاتی ہے۔ جتنے مویشی
چاہوں گی پال لوں گی۔ مگر تجھے کہے دیتی ہوں کہ تو گھر میں کل سے نہ بیٹھنے پائے
گی۔ پولیس کی ریٹ تو صاحب کے ہاتھ میں ہے، پر ہمیں بھی خدا نے ایسا علم دیا
ہے کہ جہاں ایک نقش لکھ کر دم کیا ، جنات اپنا کام کرنے لگے۔ جب ہمارے میاں
زندہ تھے تو ایک بار پولیس کے ایک بڑے انگریز حاکم سے کچھ حجت ہوگئی ۔ بولا ہم تم
کو نکال دیں گے ۔ میاں نے آکر مجھے لیہس کہا۔ میں نے اسی رات سلیمانی نقش لکھ کر
دم کیا۔ اس کی میم کا پورا حمل گر گیا ۔ دوڑا ہوا آیا۔ خوشامدیں کیں ۔ پیروں پر گرا۔
میاں سے قصور معاف کرایا۔ تب میم کی جان بچی ۔ کیوں رقیہ تمہیں یاد ہے نا ؟
رقیہ زیاد کیوں نہیں ہے۔ میں نے ہی تو دعا پڑھی تھی ۔ صاحب رات بھر دروازہ پر
پکارتا رہا تھا ۔
زینب : ہم اپنی طرف سے کسی کی برائی نہیں چاہتے لیکن جب جان پر آہنتی ہے تو
سبق بھی ایسا دیتے ہیں کہ زندگی بھر نہ بھولے ۔ ابھی اپنے پیر سے کہہ دیں تو خدا
جانے کیا غضب ڈھائیں ۔ تم ہیں تو یاد ہے رقیہ؟ ایک اہیر نے انہیں دودھ میں پانی
ملا کر دیا تھا۔ ان کی زبان سے اتنا ہی نگا ۔ جا تجھے خدا سمجھے ۔“ اہیر نے گھر آ کر
دیکھا تو اس کی دوسوروپے کی بھینس مر گئی تھی ۔
جمنی نے یہ باتیں سنی تو ہوش اڑ گئے ۔ دوسری عورتوں کی طرح وہ بھی تھانہ،
پولیس، کچہری اور دربار کی بہ نسبت بھوت پریت سے زیادہ خوف زدہ رہتی تھی۔
پاس پڑوس میں بھوتوں کی لیلا دیکھنے کے موقعے آئے دن ملتے ہی رہتے تھے۔
ملاؤں کے جنتر منتر کہیں زیادہ لاگو ہوتے تھے ہیں ، یہ بھی جانتی تھی۔ زینب نے اس
کے شیطانی خوف کو محرک کر کے اپنی کمال ہوشیاری کا ثبوت دیا ۔ جمنی ڈر کر بولی۔
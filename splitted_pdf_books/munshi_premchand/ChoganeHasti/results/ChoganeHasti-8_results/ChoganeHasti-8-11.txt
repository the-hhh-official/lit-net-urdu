اٹھے۔ ماتھے پر پسینہ آ گیا، کلثوم گھبرا کر بولی ۔ کسی کو بھیج کر ڈاکٹر کو کیوں نہیں بلا
لیتے ؟ کہیں ہڈی پر ضرب نہ آ گئی ہو۔“
طاہر: ہاں مجھے بھی ایسا ہی اندیشہ ہو رہا ہے مگر ڈاکٹر کو بلاؤں تو اس کی فیس کے
روپے کہاں سے آویں گے؟
کلثوم تنخواہ تو ابھی ملی تھی ۔ کیا اتنی جلدی خرچ ہوگئی ؟
طاہر خرچ تو نہیں ہو گئی لیکن فیس کی گنجائش نہیں ہے۔ اب کے ماہر کی تین ماہ کی
فیس دینی ہو گی ۔ بارہ روپے تو فیس ہی کے نکل جائیں گے ۔ صرف اٹھارہ بچیں
گے۔ ابھی تو پورا مہینہ پڑا ہوا ہے۔ کیا فاقہ کریں گے؟
کلثوم : جب دیکھو ماہر کی فیس کا تقاضا سر پر سوار رہتا ہے۔ ابھی دس دن ہوئے
فیس نہیں دی گئی ۔
طاہر : دس دن نہیں ہوئے ۔ ایک مہینہ ہو گیا ۔
کلثوم : فیس اب کے نہ جائے گی ۔ ڈاکٹر کی فیس اس فیس سے زیادہ ضروری ہے۔
وہ پڑھ کر روپے مانی گے تو میرا گھر نہ بھریں گے ۔ مجھے تو تمہاری ہی ذات کا بھروسہ
ہے۔
طاہر: (بات بدل کر ) ان موذیوں کی جب تک بخوبی تنبیہ نہ ہو جائے گی۔
شرارت سے باز نہ آئیں گے ۔
کلثوم : ساری شرارت اس ماہر کی تھی۔ لڑکوں میں لڑائی جھگڑا ہوتا ہی رہتا ہے۔ یہ
وہاں نہ جاتا تو کیوں معاملہ اتنا طول کھینچتا ۔ اس پر جو اہیر کے لونڈے نے ذرا دانت
کاٹ لیا تو آپ بھنا اٹھے۔
طاہر مجھے تو خون کے چھینٹے دیکھتے ہی جیسے سر پر شیطان سوار ہو گیا ۔
اتنے میں کھیسو کی ماں جمنی آ پہنچی۔ زینب نے اسے دیکھتے ہی فورا بلا لیا اور ڈانٹ
کر کہا: معلوم ہوتا ہے تیری شامت آگئی ہے ۔“
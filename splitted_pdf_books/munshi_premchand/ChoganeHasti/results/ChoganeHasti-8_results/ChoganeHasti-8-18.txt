اس کو آپ کی نادانی اور بے احتیاطی سمجھتا ہوں۔ آپ ایسے لوگوں سے الجھے ہی
کیوں؟ آپ کو معلوم ہے۔ اس میں میری کتنی بدنامی ہے؟
طاہر: میری طرف سے تو کوئی زیادتی نہیں ہوئی۔
جان سیوک : ضرور ہوئی ورنہ دیہاتیوں کے آدمی کسی سے چھیڑ کر لڑنے نہیں
آتے۔ آپ کو اس طرح رہنا چاہیے کہ لوگوں پر آپ کا رعب رہے۔ یہ نہیں کہ
چھوٹے چھوٹے آدمیوں کو آپ سے مار پیٹ کرنے کی ہمت ہو۔
مسر سیوک: کچھ نہیں ۔ یہ سب ان کی کمزوری ہے۔ کوئی راہ چلتے کسی کو نہیں مارتا ۔
ایشور سیوک کرسی پر پڑے پڑے بولے : خدا کے بیٹے! مجھے اپنے سائے میں لے۔
سچے دل سے اس کی بندگی نہ کرنے کی یہی سزا ہے۔
طاہر علی کو یہ باتیں زخم پر نمک کی طرح معلوم ہوئیں۔ ایسا غصہ آیا کہ اسی وقت کہہ
دوں۔ جہنم میں جائے تمہاری نوکری لیکن جان سیوک کو ان کی خستہ حالی سے فائدہ
اٹھانے کی ایک تدبیر سوجھ گئی۔ فٹن تیار کرائی اور طاہر علی کو لیے ہوئے راجہ مہیند رمار
کے مکان پر جا پہنچے ۔ راجہ صاحب شہر کا گشت لگا کر مکان پر پہنچے ہی تھے کہ جان
سیوک کا کارڈ ملا۔ کچھ جھنجھلائے لیکن مروت دامن گیر ہوئی۔ باہر نکل آئے۔ مسٹر
سیوک نے کہا ” معاف کیجیے گا۔ میں نے آپ کو بے وقت تکلیف دی مگر پانڈے
پور والوں نے اتنا فساد برپا کر رکھا ہے کہ میری سمجھ میں نہیں آتا۔ آپ کے سوا کس کا
دامن پکڑوں کل سب نے مل کر گودام پر حملہ کر دیا۔ شاید آگ لگا دینا چاہتے تھے،
پر آگ تو نہ لگا سکے۔ ہاں یہ میرے ایجنٹ ہیں۔ بس سب کے سب ان پر ٹوٹ
پڑے ۔ ان کو اور ان کے بھائیوں کو مارتے مارتے بے دم کر دیا۔ اتنے پر بھی ان کو
تسکین نہ ہوئی۔ زنانہ مکان میں گھس گئے اور اگر عورتیں اندر سے دروازہ نہ بند کر
لیں تو ان کی آبروریزی میں کوئی شک نہ تھا۔ ان کو تو ایسی چوٹیں لگی ہیں کہ شاید
مہینوں تک چلنے پھرنے کے قابل نہ ہوں ۔ کندھے کی ہڈی ہی ٹوٹ گئی ہے۔“
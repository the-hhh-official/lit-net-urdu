پر بھو سیوک نے ان کے کان میں کہا۔ دھرم سالہ تک یوں ہی رات کے کپڑے پہنے
چلی آئی تھی ۔ وہاں سے لوٹ گئی ۔ جا کر خط ضرور لکھیے گاورنہ وہ راجپوتا نہ جاپہنچے گی ۔“
ونے نے بھرائی ہوئی آواز میں کہا۔ صرف جسم لے کر جا رہا ہوں ۔ دل یہیں
چھوڑے جاتا ہوں !
(10)
لڑکوں پر محبت کی طرح نفرت کا اثر بھی زیادہ ہوتا ہے ۔ جب سے مٹھو اور گھیسو کو
معلوم ہو ا تھا کہ طاہر علی ہمار ا میدان زبردستی لے رہے ہیں ۔ اس وقت سے دونوں
ان کو اپنا دشمن سمجھتے تھے۔ چتاری کے راجہ صاحب اور سورداس میں جو باتیں ہوئی
تھیں، ان کا انہیں علم نہ تھا۔ سور داس کو خود بھی دغد نہ لگا ہوا تھا کہ اگر چہ راجہ صاحب
نے اطمینان دلایا ہے مگر جلد ہی یہ مسئلہ پھر چھڑے گا ۔ جان سیوک صاحب اتنی
آسانی سے گلا چھوڑنے والے نہیں ہیں۔ بجرنگی ، نا ایک رام و غیرہ بھی اسی قسم کی
باتیں کرتے رہتے تھے۔ مٹھو اور کھیسو یہ باتیں بڑی چاہ سے سنتے اور ان کی آتش
غضب اور بھی مشتعل ہوتی۔ گھیسو جب بھینسیں لے کر میدان کی طرف جاتا تو زور
زور سے پکارتا ۔ دیکھیں کون ہماری جمین ( زمین ) لیتا ہے ۔ اٹھا کر ایسا پلکوں کہ وہ
بھی یاد کرے۔ دونوں ٹانگیں توڑ دوں گا۔ کچھ کھیل سمجھ لیا ہے۔ وہ ذرا تھا بھی
کڑے دم کا کشتی لڑتا تھا۔ بجرنگی خود بھی جوانی میں اچھا پہلوان تھا۔ گھیسو کو وہ شہر کے
پہلوانوں کی ناک بنا دینا چاہتا تھا جس کے سامنے پنجابی پہلوانوں کو بھی خم ٹھونکنے کی
ہمت نہ پڑے۔ دور دور جا کر دنگل مارے لوگ کہیں ۔ یہ بجرنگی کا بیٹا ہے ! وہ ابھی
سے گھیسو کو اکھاڑے بھیجتا تھا۔ گھیسو اپنے زعم میں سمجھتا تھا کہ مجھے جو بیچ معلوم ہیں ،
ان سے جس کو چاہوں گرا دوں ۔ میٹھوا کشتی تو نہ لڑتا پر کبھی اکھاڑے میں جا بیٹھتا تھا۔
اس کو اپنی پہلوانی کی ڈینگ مارنے کے لیے اتنا ہی کافی تھا۔ یہ دونوں جب طاہر علی
کو کہیں دیکھتے تو سنا سنا کر کہتے ۔ دشمن جاتا ہے۔ اس کا منہ کالا ھوا کہتا ہے ۔”
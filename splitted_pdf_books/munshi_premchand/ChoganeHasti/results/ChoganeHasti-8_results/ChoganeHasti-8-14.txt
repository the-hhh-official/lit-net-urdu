” نہیں بیگم صاحب آپ کو بھی بھگوان نے بال بچے دیئے ہیں، ایسا ظلم نہ کیجیے گا۔
نہیں تو مر جاؤں گی ۔“
زینب : یہ بھی نہ کریں وہ بھی نہ کریں تو عزت کیسے رہے۔ کل کو تیرا پیر پھر لٹھ لے
کر آپہنچے تو ؟ خدا نے چاہا تو اب وہ اٹھ اٹھانے لایق رہ نہ جائے گا۔
جمنی کانپتی ہوئی پیروں پر گر پڑی اور بولی ۔ ” بی بی جو حکم ہو، اس کے لیے حاضر
ہوں ۔“
زینب نے چوٹ پر چوٹ لگائی اور جمنی کے بہت رونے گڑ گڑانے پر پچھیں
روپے لے کر جنات سے اس کو بے خوف کیا۔ جمنی گھر گئی ۔ روپے لا کر دیئے اور
پیروں پر گری ۔ مگر بجرنگی سے یہ بات نہ کہی ۔ وہ چلی گئی تو زینب نے ہنس کر کہا۔ خدا
دیتا ہے تو چھپر پھاڑ کر دیتا ہے۔ اس کا وہم گمان بھی نہ تھا۔ تم بے صبر ہو جاتی ہو ورنہ
میں نے کچھ نہ کچھ اور اینٹھا ہوتا۔ سوار کو چاہیے کہ باگ ہمیشہ کڑی رکھے۔“
دفعنا صابر نے آکر زینب سے کہا۔ آپ کو ابا بلاتے ہیں۔“ زینب وہاں گئی تو
طاہر علی کو پڑے کراہتے دیکھا کلثوم سے بولی ۔ بی بی غضب کا تمہارا جگر ہے۔
ارے بھلے آدمی ! جا کر ذرا مونگ کا دلیا پکا دے ۔ غریب نے رات کو کچھ نہیں کھایا۔
اس وقت بھی منہ میں کچھ نہ جائے گا۔ تو کیا حال ہوگا ؟“
طاہر نہیں۔ میرا کچھ کھانے کو جی نہیں چاہتا۔ آپ کو اس لیے تکلیف دی ہے کہ
اگر آپ کے پاس کچھ روپے ہوں تو مجھے قرض کے طور پر دے دیجیے۔ میرے
شانوں میں درد ہے۔ شاید ہڈی ٹوٹ گئی ہے۔ ڈاکٹر کو دکھلانا چاہتا ہوں مگر اس کی
فیس کے لیے روپوں کی ضرورت ہے۔
زینب : بیٹیا ۔ بھلا سوچو تو میرے پاس روپے کہاں سے آئے؟ تمہارے سر کی قسم
کھا کر کہتی ہوں مگر تم ڈاکٹر کو بلاتے ہی کیوں ہو؟ تم ہیں سیدھے صاحب کے یہاں
جانا چاہیے۔ یہ ہنگامہ انہیں کی بدولت تو ہوا ہے ورنہ یہاں ہم کو کسی سے کیا غرض
اب معلوم ہوا ایسی مائیں اور بھی ہیں۔
وہ چھت پر سے اتری اور اپنے کمرہ میں جا کر لیٹ رہی ۔ مایوسی نے نیند کی گود
میں پناہ لی لیکن فکر کی نیند حالت گرسنگی کا کھیل ہے۔ سکون سے بری اور لذت سے
خالی ۔ ذراسی دیر سوئی تھی کہ چونک کر اٹھ بیٹھی سورج کا اجالا کمرہ میں پھیل گیا تھا
اور و نے سنگھ اپنے بیسیوں ہمراہیوں کے ساتھ اٹیشن جانے کو تیار کھڑے تھے ۔ باغ
میں ہزاروں آدمیوں کا ہجوم تھا۔
وہ فورا باغ میں جا پہنچی اور مجمع کو ہٹاتی ہوئی مسافروں کے سامنے آکر کھڑی ہو گئی ۔
قومی گیت گایا جا رہا تھا۔ مسافر ننگے سر ننگے پیر ۔ ایک ایک کرتہ پہنے۔ ہاتھ میں لاٹھی
لیے ۔ گردنوں میں ایک ایک جھولی لگائے ۔ سفر کو جانے کے لیے تیار تھے ۔ سب کے
سب خوشی اور جوش سے بھرے ہوئے قومیت کے غرور سے بے خود ہو رہے تھے ، جن کو
دیکھ کر تماشائیوں کے دل جذبہ افتخار سے معمور تھے۔ ایک لمحہ بعد رانی جانہوں آئیں اور
مسافروں کی پیشانیوں پر زعفران کے قشقے لگائے ۔ پھر کنور بھرت سنگھ نے آکر ان کے
گلوں میں ہار پہنائے ۔ ازاں بعد ڈاکٹر گنگولی نے نہایت منتخب الفاظ میں ان کو اپنا وعظ
سنایا ۔ وعظ سن کر جانے والے روانہ ہو گئے۔ جے جے کا نعرہ ہزار ہزار گلوں سے نکل کر فضا
میں گونجنے لگا ۔ عورتوں، مردوں کا ایک مجمع ان کے : پیچھے چلا ۔ صوفیہ بت بنی ہوئی یہ نظارہ
دیکھ رہی تھی۔ اس کے دل میں رہ رہ کر امنگ اٹھتی تھی کہ میں بھی انہیں کے ساتھ چلی
جاؤں اور اپنے دکھی بھائیوں کی خدمت کروں ۔ اس کی آنکھیں و نے سنگھ پر لگی ہوئی
تھیں ۔ دفعتا ونے کی آنکھیں بھی اس کی جانب پھریں ۔ انہیں کتنی مایوس تھی ۔ کتنی باطنی
تکلیف ۔ کتنی مجبوری ۔ کتنی عاجزی ۔ وہ سب جانے والوں کے پیچھے جا رہا تھا۔ بہت
آہستہ آہستہ جیسے پیروں میں بیڑیاں پڑی ہوئی ہوں ۔ صوفیہ ہوش اور بے ہوشی کی حالت
میں مسافروں کے پیچھے پیچھے چلی اور اسی طرح سڑک پر جا پہنچی ۔ پھر چوراہا ملا۔ اس کے
بعد کسی راجہ کا عظیم الشان محل ۔ پر ابھی تک صوفی کو خبر نہ ہوئی کہ میں ان کے ساتھ چلی جا
کلارک: ہاں۔ اس لیے مشکل ہے کہ رائے عامہ سے حکومت کرنے کا جو
بندو بست ہم لوگوں نے خود ہی کیا ہے اسے پیروں تلے کچلنا برا معلوم ہوتا ہے۔
با دشاہ کتنا ہی طاقت ور ہو، لیکن انصاف کا پردہ رکھنے کے لیے کبھی کبھی اسے بھی سر
جھکانا پڑتا ہے۔ میرے لیے کوئی بات نہیں ۔ فیصلہ میرے موافق ہو یا خلاف۔
میرے اوپر اس کا کوئی اثر نہیں پڑ سکتا ۔ بلکہ رعایا پر ہمارے انصاف کی دھاک اور
بیٹھی جاتی ہے (مسکرا کر ) گورنر نے مجھے اس جرم کے لیے سزا بھی دی ہے ۔ وہ مجھے
یہاں سے ہٹا دینا چاہتے ہیں۔
صوفیہ کیا تمہیں اتنا د بنا پڑے گا ؟
کلارک: ہاں ۔ میں ایک ریاست کا پولیٹکل ایجنٹ بنا دیا جاؤں گا۔ یہ عہدہ بڑے
مزہ کا ہے۔ راجہ تو صرف نام کے لیے ہوتا ہے۔ پورا اختیا رایجنٹ ہی کو رہتا ہے۔ ہم
لوگوں میں جو بڑے خوش نصیب ہیں انہیں کو یہ منصب ملتا ہے۔
صوفیہ تب تو تم بڑے خوش نصیب ہو ۔
مسٹر کلارک اس طنز سے دل ہی میں کڑھ کر رہ گئے ۔ انہوں سے سمجھا تھا کہ صوفیہ
یہ خبر سن کر پھولی نہ سمائے گی اور جبھی مجھے یہ کہنے کا موقع ملے گا کہ کہاں سے جانے
سے پہلے ہمارا عقد ہو جانا ضروری ہے۔ ” تب تو تم بڑے خوش نصیب ہو ۔ اس بے
دردانہ طنز نے ان کی ساری امیدوں پر پانی پھیر دیا۔ اس جملہ میں وہ مغائرت ، وہ
طنز ، وہ بے اعتنائی بھری ہوئی تھی ، جو دوستانہ دلجوئی کی بھی پروانہیں کرتی۔ وہ سوچنے
لگے کہ اس کی رائے کا انتظار کیے بغیر ہی میں نے اپنی خواہش کا اظہار کر دیا۔ کہیں
یہی بات تو اسے بری نہیں گئی؟ شاید مجھتی ہو کہ یہ اپنے ذاتی فائدہ سے اتنا خوش ہو
رہے ہیں مگر اس بیکس اندھے کی انہیں ذرا بھی پروا نہیں کہ اس پر کیا گزرے گی ۔ اگر
یہی کرنا تھا تو یہ راگ ہی کیوں چھیڑ ا تھا ۔ یہ سوچ کر وہ بولے ۔ ” یہ تمہارے فیصلہ پر
منحصر ہے ۔“
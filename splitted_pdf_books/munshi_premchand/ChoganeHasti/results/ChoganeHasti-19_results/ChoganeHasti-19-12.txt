کھڑا کھڑا سنتا ہوں ۔ یہ مہا پاپ ہے۔ وہ تن کر کھڑا ہو گیا اور پھٹی ہوئی آنکھیں پھاڑ
کر بولا ۔ یارو! کیوں بیت کے مارے ہوئے دکھیا پر یہ کیچڑ پھینک رہے ہو؟ کچھ تو
بھگوان سے ڈرو۔ کیا سنسار میں کہیں نیائے نہیں رہا؟ میں نے تو بھلی منسی کی کہ
بھیرو کے روپے اسے لوٹا دیئے۔ اس کا مجھے یہ پھل مل رہا ہے ! سو بھاگی نے یہ کام
کیوں کیا اور کیوں یہ روپے مجھے دیئے۔ یہ میں نہ بتاؤں گا، لیکن بھگوان میری اس
میں بھی جیا درگت کریں اگر میں نے سو بھاگی کو اپنی چھوٹی بہن کے سوا کبھی کچھ سمجھا
ہو۔ میرا اپرادھ اتنا ہی ہے کہ وہ رات کو میری جھونپڑی میں آئی تھی ۔ اس وقت
جگد ھر وہاں بیٹھا تھا۔ اس سے پوچھو کہ ہم لوگوں میں کون سی باتیں ہو رہی تھیں ۔
اب اس محلہ میں مجھ جیسے اندھے اپانچ کا نباہ نہیں ہو سکتا۔ جاتا ہوں پر اتنا کہے جاتا
ہوں کہ سو بھاگی پر جو کلنگ لگائے گا اس کا بھلا نہ ہو گا۔ وہ پاک صاف ہے۔ اسے
پاپ لگا کر کوئی سکھ کی نیند نہیں سو سکتا۔ میرا کون رونے والا بیٹھا ہوا ہے۔ جس کے
درواجے کھڑا ہو جاؤں گا وہی ایک چٹکی آٹا دے گا۔ اب یہاں سے دانہ پانی اٹھتا
ہے پر ایک دن آوے گا جب تم لوگوں کو ساری باتیں معلوم ہو جائیں گے اور تب تم
جانو گے کہ اندھا بے کسور تھا۔
یہ کہہ کر سور داس اپنی جھونپڑی کی طرف چلا گیا ۔
(24)
سورد اس کی زمین واپس دلا دینے کے بعد صوفیہ پھر مسٹر کلارک سے کھینچ گئی ۔ دن
گزرتے جاتے تھے اور وہ مسٹر کلارک سے دور تر ہوتی جاتی تھی ۔ اس کو اب اپنی بچی
محبت کے لیے ذلیل و رسوا ہونے کی بہ نسبت مصنوعی محبت کا سوانگ بھرنا کہیں زیادہ
نا قابل برداشت معلوم ہوتا تھا۔ سوچتی تھی کہ میں پانی سے بچنے کے لیے آگ میں
کود پڑی ۔ فطرت پر جبر نہیں کیا جا سکتا۔ اس نے اپنے دل کو جبر اونے کی طرف سے
ہٹانا چاہا تھا ۔ اب وہی دل بڑی تیزی کے ساتھ ان کی طرف دوڑ رہا تھا۔ اس طرف
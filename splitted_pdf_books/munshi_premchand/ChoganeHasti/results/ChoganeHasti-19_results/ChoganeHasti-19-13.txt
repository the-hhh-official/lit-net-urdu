اس نے بھگتی ( زہد ) کے متعلق چند کتابیں پڑھی تھیں اور نتیجہ یہ تھا کہ اس کے
خیالات میں ایک تغیر ہو گیا تھا۔ ذلت و بد نامی کا خوف اس کے دل سے مٹنے لگا تھا۔
اس کے سامنے محبت کا بلند ترین معیار تھا۔ جہاں خودی کی آواز نہیں پہنچتی ۔ زاہد خشک
نے بادہ احمر کا مزہ پالیا تھا اور نشہ میں اب اس کو دنیاوی عیش و آرام ، عزت و فضیلت
سب سے معلوم ہوتے تھے ۔ جن خیالات سے متاثر ہو کر اس نے ونے سے محترز
رہنے اور کلارک سے عقد کرنے کا فیصلہ کیا تھا ، وہ اب اس کو سراسر غیر ذمہ داری معلوم
ہوتے تھے۔ رانی جانہوی کے ہاتھوں ذلیل ہو کر اپنے نفس کی تنبیہ کے لیے اس نے
اپنے اوپر یہ ظلم گوارا کیا تھا۔ مگر اب اس کو یہی نہ معلوم ہوتا تھا کہ میرے اطوار میں
خرابی کی کون کی بات تھی۔ اس میں ناموزونیت کیا تھی ؟ اس کا دل اب اس فیصلہ کی
سخت مخالفت کر رہا تھا۔ وہ خود اس فیصلہ کو قابل نفرت سمجھ رہی تھی۔ اسے تعجب ہوتا تھا
کہ میں نے ونے کی جگہ پر کلارک کو لا بٹھانے کا فیصلہ کیونکر کیا؟ مسٹر کلارک میں
ذاتی اوصاف کی کمی نہیں ۔ وہ قابل ہیں۔ شریف ہیں ۔ فیاض ہیں۔ نیک دل ہیں۔
وہ کسی ایسی عورت کو خوش خرم رکھ سکتے ہیں جسے دنیاوی عیش و آرام کی تمنا ہو ، لیکن ان
میں وہ ایثار کہاں ۔ وہ خدمت کا جذ بہ کہاں ۔ وہ زندگی کا اونچا معیار کہاں ۔ وہ مردانہ
عہد کہاں ۔ وہ شوق شہادت کہاں ؟ اسے اب محبت کی داستا نہیں اور صوفیا نہ رنگ کی
نظمیں ، جیو اور آتما ، حادث و قدیم، تناسخ اور سخاوت وغیرہ وغیرہ ادق مسائل کی
توضیح و تشریح کے مقابلہ میں زیادہ دل کش معلوم ہوتی تھیں ۔ اسی درمیان میں اسے
کرشن کے سوانحی حالات مطالعہ کرنے کا موقع ملا جس نے اس اعتقاد کی جڑ ہلا دی
جو اسے حضرت عیسیٰ پر تھا۔ وہ دل میں دونوں کا موازنہ کرتی ۔ مسیح کے رحم کی بہ نسبت
اسے کرشن کی محبت سے زیادہ تسکین ہوتی تھی۔ اس نے اب تک گینتا ہی کے کرشن کو
دیکھا تھا اور مسیح دیا ، خدمت اور پاکیزگی کے سامنے اسے کرشن کی پر اسرار زندگی گیتا
کی مشکل فلسفیا نہ تشریحات سے بھی زیادہ نا قابل فہم معلوم ہوتی تھی۔ اس کا سر گیتا
گویا اس نے ان کے بڑھے ہوئے ہاتھ کو دیکھا نہیں۔
یکا ایک ایک لمحہ کے بعد صوفیہ نے تمسخر کے انداز سے پوچھا۔ ”آج کتنے مجرموں
کو سزادی؟
مسٹر کلارک خفیف ہوئے ، رکتے ہوئے ”پیاری یہ تو روز کی باتیں ہیں۔ ان کا کیا
چرچا کروں ؟“
صوفیہ تم یہ کیسے تحقیق کرتے ہو کہ فلاں مجرم ہی دراصل مجرم ہے؟ اس کا تمہارے
پاس کوئی آلہ ہے؟
کلارک: گواہ تو رہتے ہیں۔
صوفیہ گواہ ہمیشہ سچے ہوتے ہیں؟
کلارک: ہرگز نہیں ۔ گواہ اکثر جھوٹے اور سکھائے ہوئے ہوتے ہیں۔
صوفیہ اور انہیں گواہوں کے بیان پر فیصلہ کرتے ہو۔
کلارک: اس کے سوا اور چارہ ہی کیا ہے؟
صوفیہ تمہاری بے چارگی دوسروں کی جان کیوں عذاب میں ڈالے؟ اس لیے کہ
تمہارے واسطے موٹر کار، بنگلہ ، خانسامے، طرح طرح کی شراہیں اور تفریح کے دیگر
ساز و سامان مہیا کیے جائیں۔
کلارک نے خفیف آمیز لہجہ میں کہا۔ تو کیا ملازمت سے استعفیٰ دے دوں ؟“
صوفیہ جب تم جانتے ہو کہ موجودہ طرز حکومت میں اتنی خامیاں ہیں تو تم اس کا
ایک رکن بن کر بے گناہوں کا خون کیوں کرتے ہو؟
کلارک: پیاری میں نے اس بارے میں کبھی غور نہیں کیا۔
صوفیہ اور بلاغور کیسے ہی روز انصاف کا خون کیا کرتے ہو۔ کتنے بے درد ہو!
کلارک: ہم تو صرف ایک مشین کے پرزہ ہیں ہمیں اتنا سوچنے سے کیا مطلب؟
صوفیہ کیا تمھیں اس کا یقین ہے کہ تم نے کوئی جرم نہیں کیا؟
اتنا سننا تھا کہ بھیرو جیسے پاگل ہو گیا ۔ گھر میں دوڑا ہوا گیا اور ماں سے بولا۔
اماں! اسی ڈائن نے میرے روپے چرائے تھے۔ سور داس اپنے منہ سے کہہ رہا
ہے۔ اس طرح میرا گھر موس کر یہ چڑیل اپنے دھینگروں کا گھر بھرتی ہے۔ اس پر
مجھ سے اوڑتی تھی ۔ دیکھ تو تیری کیا گت بناتا ہوں ۔ بتا سور داس جھوٹ کہتا ہے کہ
بیچ ؟ سو بھاگی نے سر جھکا کر کہا۔ سورداس جھوٹ بولتے ہیں ۔
اس کے منہ سے بات پوری نہ نکلنے پائی کہ بھیرو نے لکڑی کھینچ کر ماری۔ وار خالی
گیا اس سے بھیرو کا غصہ اور بھی بڑھا۔ وہ سو بھاگی کے پیچھے دوڑا۔ سو بھاگی نے
ایک کوٹھڑی میں گھس کر اندر سے دروازہ بند کر لیا ۔ بھیرو نے دروازہ پیٹنا شروع
کیا۔ سارے محلہ میں کہرام مچ گیا کہ بھیرو سو بھاگی کو مارے ڈالتا ہے ۔ لوگ دوڑ
پڑے۔ ٹھا کر دین نے اندر جا کر دریافت کیا ۔ " کیا ہے بھیرہ کیوں کو اڑ توڑے
ڈالتے ہو؟ بھلے آدمی کوئی گھر کے آدمی پر اتنا گیا کرتا ہے ۔“
بھیرو : کیسا گھر کا آدمی جی ۔ ایسے گھر کے آدمی کا سر کاٹ لینا چاہیے جو دوسروں
سے ہی دل لگی کرے ۔ آخر میں کانا ہوں ، کترا ہوں لنگڑا ہوں ، لولا ہوں مجھ میں کیا
عیب ہے جو یہ دوسروں سے ہنسی دل لگی کرتی ہے۔ میں اس کی ناک کاٹ کر تبھی
چھوڑوں گا۔ میرے گھر جو چوری ہوئی تھی وہ اسی چڑیل کی کرتوت تھی ۔ اسی نے
روپے چرا کر سور داس کو دیئے تھے۔
ٹھا کر دین: سور داس کو؟
بھیرو : ہاں ہاں سور د اس کو ۔ باہر تو کھڑا ہے۔ پوچھتے کیوں نہیں؟ اس نے جب
دیکھا کہ اب چوری نہ بیچے گی تو لا کر سب روپے مجھے دے گیا ہے۔
بجرنگی: اچھا تو روپے سو بھاگی نے چرائے تھے!
لوگوں نے بھیرو کو ٹھنڈا کیا اور باہر کھینچ لائے ۔ یہاں سو رد اس پر رائے زنی ہونے
لگی کیسی کی ہمت نہ پڑتی تھی کہ صاف صاف کہے ۔ سب کے سب ڈر رہے تھے کہ
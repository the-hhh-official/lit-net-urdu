کے اعلی تخیل کے سامنے جھک جاتا تھا۔ مگر اس سے دل میں بھگتی کا جذ بہ نہ پیدا ہوا
تھا۔ کرشن کی طفلانہ زندگی کو اس نے عقیدت مندوں کی فرضی بات سمجھ رکھا تھا اور اس
پر غور کرنا ہی فضول بجھتی تھی۔ لیکن اب عیسی کا رحم کرشن کے طفلانہ کھیلوں کے سامنے
بالکل خشک سا معلوم ہوتا تھا۔ عینی کے رحم میں روحانیت تھی۔ کرشن کی محبت میں
جذبہ تھا۔ عیسی کا رحم آسمان کی طرح غیر محدود تھا۔ کرشن کی محبت ایک نو شگفتہ باغ کی
طرح دلفریب تھی ۔ عیسی کا رحم دریا کا نغمہ شیریں تھا۔ کرشن کی محبت بنسی کی صبر آزما
آواز ۔ ایک فرشتہ تھا۔ دوسرا انسان ۔ ایک زاہد تھا۔ دوسرا شاعر ۔ ایک میں بیداری
اور دانائی تھی ۔ دوسرے میں رنگینی و دیوانگی۔ ایک تاجر تھا، نفع و نقصان پر نگاہ رکھنے
والا ۔ دوسرا شوقین تھا، اپنے نقد و جنس کو دونوں ہاتھوں سے لٹانے والا۔ ایک محتاط تھا
تو دوسرا آلودہ ۔ اب صوفیہ کا دل ہمیشہ اسی محبت کے کھیل میں محو رہتا تھا۔ کرشن نے
اسے فریفتہ کر لیا تھا۔ اسے اپنی جنسی کی صدا سنادی تھی ۔
مسٹر کلارک کی دلجوئیاں اب اسے مضحکہ انگیز معلوم ہوتی تھیں۔ وہ جانتی تھی کہ یہ
ساری محبت آفرینیاں ایک آزمائش کی تاب بھی نہیں لاسکتیں ۔ وہ اکثر ان سے بے
اعتنائی برتی ۔ وہ باہر سے مسکراتے ہوئے آ کر اس کی بغل میں کرسی کھینچ کر بیٹھ
جاتے اور یہ ان کی طرف آنکھیں اٹھا کر بھی نہ دیکھتی ۔ یہاں تک کہ کئی بار اس نے
اپنی مذہبی بدا اعتقادیوں سے مسٹر کلارک کے مذہبی دل کو سخت صدمہ پہنچایا۔ انہیں
صوفیہ ایک معماسی معلوم ہوتی تھی جسے سمجھنے سے وہ قاصر تھے ۔ اس کا بے مثال
حسن۔ اس کا دلفریب انداز اس کی غیر معمولی ذہانت ۔ جتنے زور سے اپنی طرف
کھینچتی تھیں اتنا ہی اس کی تمکنت - آزاد خیالی اور بے باکی انہیں خالف کر دیتی
تھیں۔ اس کے سامنے بیٹھے ہوئے وہ اپنی پستی کو محسوس کرتے تھے اور لمحہ بہ بچہ انہیں
معلوم ہوتا تھا کہ میں اس کے قابل نہیں ہوں ۔ اسی وجہ سے اتنی بے تکلفی کے باوجود
بھی انہیں اس سے شادی کا وعدہ لینے کی ہمت نہ پڑتی تھی۔ مسز سیوک آگ میں
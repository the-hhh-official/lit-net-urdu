ایندھن ڈالتی رہتی تھیں۔ ایک طرف کلارک کو اکساتیں ۔ دوسری طرف صوفی کو
سمجھاتیں تو سمجھتی ہے کہ زندگی میں ایسے موقعے بار بار آتے ہیں مگر یہ تیری غلطی
ہے۔ انسان کو صرف ایک موقع ملتا ہے اور وہی اس کی قسمت کا فیصلہ کر دیتا ہے ۔“
مسٹر جان سیوک نے بھی اپنے پدر بزرگوار کے حسب الحکم دورخی چال چلنا شروع
کر دی۔ وہ پوشیدہ طور سے تو راجہ مہیند رمار کی کل گھماتے رہتے مگر ظاہر میں مسٹر
کلارک کی خاطر و مدارت میں کوئی دقیقہ فروگزاشت نہ کرتے ۔ رہے مسٹر ایشور
سیوک ۔ وہ تو سمجھتے تھے کہ خدا نے صوفیہ کو مسٹر کلارک ہی کے لیے بنایا ہے۔ یہ اکثر
ان کے یہاں جاتے تھے اور وہیں کھانا بھی کھا لیتے تھے۔ جیسے کوئی دلال گاہک کو
دیکھ کر اس کے پیچھے پیچھے ہو لیتا ہے اور اسے کسی دوسری دکان پر بیٹھنے نہیں دیتا ویسے
ہی وہ مسٹر کلارک کو گھیرے رہتے تھے کہ کوئی اونچی دکان انہیں متوجہ نہ کرے۔ مگر
اتنے خیر خواہوں کے رہتے ہوئے بھی مسٹر کلارک کو اپنی کامیابی مشکل معلوم ہوتی
تھی۔
صوفیہ کو ان دنوں بناؤ سنگار کا بڑا شوق ہو گیا تھا۔ اب تک اس نے مانگ چوٹی یا
زیور اور لباس کی کبھی پروانہ کی تھی۔ تن آسانیوں سے دور رہنا چاہتی تھی ۔ مذہبی کتب
کی یہی تعلیم تھی کہ جسم فانی ہے اور دنیا بے ثبات اور زندگی سراب کی طرح ہے ۔ پس
اس کے لیے آلائش و زیبائش کی ضرورت نہیں ۔ اصلی آرائش کچھ اور ہی ہے۔ اس پر
نگاہ رکھنی چاہیے لیکن اب وہ زندگی کو اس قدر حقیر نہ بجھتی تھی ۔ اس کے حسن میں کبھی
اتنی شان رعنائی نہ تھی۔ وہ بننے ٹھننے کے لیے کبھی اتنی بے قرار تھی۔
شام ہو چکی تھی۔ سورج کی ٹھنڈی کر نہیں کسی دیوتا کی دعا کی طرح نا نہالان باغ
کے دلوں کو شگفتہ کر رہی تھیں ۔ صوفیہ ایک کنج میں کھڑی خود بخود سکرارہی تھی کہ مسٹر
کلارک کی موٹر آ پہنچی ۔ وہ صوفیہ کو باغ میں دیکھ کر سیدھے اس کے پاس گئے اور
ایک التفات طلب نظر سے دیکھ کر اس کی طرف ہاتھ بڑھایا ۔ صوفیہ نے منہ پھیر لیا۔
دایش کاج کی بھاری گٹھڑی سر پر رکھ کر ڈھونا ہو گا
آنکھیں لال بھویں ٹیڑھی کر کرودھ نہیں کرنا ہو گا
بل بیدی پر مجھے خوشی سے چڑھ کر کٹ مرنا ہو گا
فانی ہے یہ جسم موت سے کبھی نہیں ڈرتا ہو گا
سچائی کی راہ چھوڑ کر پیر نہیں دھرنا ہو گا
ہو گی جیت ضرور دھرم کی یہی بھاؤ بھرنا ہو گا
ماتری بھوم کے لیے جگ میں جینا اور مرنا ہو گا
گانے میں نہ کشش تھی نہ لطافت، لیکن وہ طاقت وہ تحریک بھری ہوئی تھی جو ہم آہنگی
کا خاصہ ہے۔ ایثار و ترقی کا مقدس پیغام وسیع خلاء میں ساکت آسمان میں اور صوفیہ کے
غیر مطمئن دل میں گونجنے لگا۔ وہ ابھی تک مذہبی تحقیقات ہی میں مصروف رہتی تھی۔ قومی
پیغام کے سننے کا موقع اسے کبھی نہ ملا تھا۔ مجمع سے نور نکلتا ہے۔ اسی طرح صوفیہ کی روئیں
روئیں سے وہی آواز نکل رہی تھی ماتری بھول کے لیے جگ میں جینا اور مرنا ہو گا !“
اس کے دل میں ایک ترنگ اٹھی کہ میں بھی جا کر گانے والوں کے ساتھ گانے لگتی ۔
طرح طرح کے جذبات و خیالات پیدا ہونے لگے میں کسی دور دراز ملک میں جا کر ہند
کی فریا دستاتی۔ یہیں کھڑی ہو کر کہہ دوں۔ میں اپنے کو ملکی خدمت کے لیے بھینٹ کرتی
ہوں ۔ اپنی زندگی کے مقصد پر ایک تقریر کرتی کہ ہم اپنی قسمت کا رونا رونے کے لیے اپنی
تنزل پذیر حالت پر آنسو بہانے کے لیے نہیں بنائے گئے ہیں ۔“
سماں بندھا ہوا تھا۔ صوفیہ کی آنکھوں کے سامنے اسی قسم کے جذبات کی تصویر میں ناچتی
ہوئی معلوم ہوتی تھیں ۔
ابھی نغمہ کی آواز گونج رہی تھی کہ اچانک اس احاطہ کے اندر ایک کھپریل کے مکان میں
آگ لگ گئی ۔ جب تک لوگ ادھر دوڑے ، آگ کے شعلے زیادہ بلند ہو گئے ۔ سارا مید ان
جگمگا اٹھا۔ درخت اور پودے چمک دار روشنی کے سمندر میں نہا اٹھے ۔ گانے والوں نے
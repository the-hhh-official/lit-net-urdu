پر بھوسیوک: اگر صوفی گمراہ ہے تو عیسائیوں میں 99 فیصد آدمی گمراہ ہیں او ہندذہب کا
سوانگ نہیں بھرنا چاہتی۔ اس میں یہی عیب ہے۔ نہیں تو حضرت عیسی پر جتنا اعتقاد اس کو
ہے اتنا نہیں بھی نہ ہو گا جو عیسی پر جان دینے کا دم بھرتے ہیں۔
مز سیوک: خیر معلوم ہو گیا کو تم اس کی وکالت خوب کر سکتے ہو ۔ مجھے ان دلائل کے
سننے کی فرصت نہیں ۔ یہ کہہ کر مسز سیوک وہاں سے چلی گئیں ۔ کھانے کا وقت آیا ۔ لوگ میز
پر بیٹھے ۔ پر بھو سیوک بہت اصرار کرنے پر بھی نہ گیا۔ تینوں آدمی فٹن میں بیٹھے تو ایشور
سیوک نے چلتے چلتے جان سیوک سے کہا ”صوفی کو ضر و ر ساتھ لانا اور موقع کو ہاتھ سے نہ
جانے دینا۔ یسوع تم ہیں عقل عطا کریں اور کامیابی
ذرا دیر میں فٹن کنور صاحب کے مکان پر پہنچ گئی ۔ کنور صاحب نے بڑے تپاک سے
ان کا خیر مقدم کیا۔ مسٹر سیوک نے دل میں ٹھان لی کہ میں صوفیہ سے ایک لفظ بھی نہ بولوں
گی۔ دور ہی کھڑی دیکھتی رہوں گی لیکن جب صوفیہ کمرہ میں پہنچی اور اس کا پژمردہ چہرہ
دیکھا تو دل پر قابو نہ رہا ۔ مامتا ابل پڑی۔ بے اختیار اس سے لپٹ گئی۔ آنکھوں سے آنسو
بہنے لگے۔ اس بہاؤ میں صوفیہ کی دلی کدورت بھی بہہ گئی ۔ اس نے دونوں ہاتھ ماں کی
گردن میں ڈال دیئے اور کئی منٹ دونوں محبت کے روحانی مزہ سے لطف اندوز ہوتی
رہیں ۔ جان سیوک نے صوفیہ کو پیشانی پر بوسہ دیا مگر پر بھوسیوک آنکھوں میں آنسو بھرے
اس کے سامنے کھڑا رہا۔ بہن کو چھوتے ہوئے اسے خوف ہوتا تھا کہ مبادا دل نہ پھٹ
جائے ۔ ایسے موقعوں پر اس کا دل اور زبان دونوں ساکت و بے کار ہو جاتے تھے ۔
جب جان سیوک صوفی کو دیکھ کر کنور صاحب کے ساتھ باہر چلے گئے تو مسز سیوک
بولیں تجھے اس دن کیا سوجھی کہ یہاں چلی آئی ! یہاں اجنبیوں میں پڑے پڑے تیری
طبیعت گھبراتی رہی ہوگی۔ یہ لوگ اپنی دولت کے گھمنڈ میں تیری بات بھی نہ پوچھتے ہوں
گے
صوفیہ نہیں ماما یہ بات نہیں ہے۔ گھمنڈ تو یہاں کسی میں چھو تک نہیں گیا ہے۔ سبھی
میرے خاندان کی حفاظت کرنے والی دیوی ہو۔
صوفیہ: جس گھر میں آگ لگی تھی ۔ اس کے آدمی سب بچ گئے ۔
رانی بیٹی وہ تو محض تماشا تھا۔ ونے نے یہاں ایک سیوا سمتی بنا رکھی ہے۔ جب شہر
میں کوئی میلہ ہوتا ہے۔ یا کہیں سے کسی حادثہ کی خبر آتی ہے تو سمتی وہاں پہنچ کر ضرورت
خدمت اور مدد کرتی ہے۔ اس روز سمتی کے امتحان کے لیے کنور صاحب نے یہ تماشا کیا
تھا۔
ڈاکٹر : کنور صاحب دیوتا ہیں۔ کتنے غریب لوگوں کی اچھا کرتا ہے۔ یہ سمتی ابھی
تھوڑے دن ہوئے بنگال گئی تھی۔ یہاں سورج گرہن کا اثنان ہونے والا ہے۔ لاکھوں
جاتری دور دور سے آئے گا۔ اس کے لیے یہ سب تیاری ہو رہا ہے۔
اتنے میں ایک نوجوان حسینہ وہاں آکر کھڑی ہو گئی ۔ اس کے چہرے سے شمع روشن کی
طرح نور کی کرنیں چھٹک رہی تھیں ۔ گلے میں موتیوں کے ہار کے سوا اس کے جسم پر کوئی
زیور نہ تھا صبح کی سفید روشنی مجسم نمودار تھی ۔
صوفیہ نے اسے ایک لمحہ تک غور سے دیکھا پھر بولی اندو! تم یہاں کہاں؟ آج کتنے
دنوں کے بعد تم نہیں دیکھا ہے؟“
اندہ چونک پڑی۔ تین دن سے برابر صوفیہ کو دیکھ رہی تھی۔ خیال آتا تھا کہ اسے کہیں
دیکھا ہے۔ پر کہاں دیکھا ہے۔ یہ یاد نہ پڑتا تھا۔ اس کی باتیں سنتے ہی یادداشت تازہ ہو
گئی ۔ آنکھیں چمک اٹھیں ۔ گلاب کھل گیا ۔ بولی او ہو صوفی اتم ہو ؟؟
دونوں سہیلیاں گلے مل گئیں ۔ یہ وہی اندر تھی جو صوفیہ کے ساتھ نینی تال میں پڑھتی
تھی ۔ صوفیہ کو امید نہ تھی کہ اندو اتنی محبت سے ملے گی ۔ اندو پچھلی باتوں کو یاد کر کے کبھی
روتی کبھی ہنستی کبھی گلے مل جاتی۔ اپنی ماں سے اس کی تعریف کرنے لگی ۔ ماں اس کی محبت
کو دیکھ کر پھولی نہ سماتی تھی بالآخر صوفیہ نے شرماتے ہوئے کہا اندر! ایشور کے لیے اب
میری زیادہ تعریف نہ کرو۔ ورنہ میں تم سے نہ بولوں گی۔ اتنے عرصہ تک کبھی خط بھی نہ
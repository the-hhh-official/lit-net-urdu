صوفیہ: آپ کی مذہبی آزادی میں تو خلل نہیں ڈالتے ؟
اندو نہیں، انہیں اتنی فرصت کہاں ہے؟
صوفیہ تب تو میں آپ کو مبارک بادروں گی
اندو : اگر کسی قیدی کو مبارک با دو بینا مناسب ہو تو شوق سے دو۔
صوفیہ : زنجیر محبت کی ہو تو ؟
اندو ایسا ہوتا تو میں خود ہی تم سے مبارک باد دینے کے لیے اصرار کرتی۔ میں بندھ گئی
وہ آزاد ہیں ۔ مجھے یہاں آئے تین مہینے ہوئے ۔ آتے ہیں، پر تین دفعہ سے زیادہ نہیں
آئے اور وہ بھی ایک ایک گھنٹہ کے لیے! اس شہر میں رہتے ہیں ۔ دس منٹ میں موٹر آسکتی
ہے مگر اتنی فرصت کسی کو ہے۔ ہاں خطوط سے اپنی ملاقات کا کام نکالنا چاہتے ہیں ۔ اور وہ
خطوط بھی کیسے ہوتے ہیں۔ اول سے آخر تک اپنے دکھڑوں سے بھرے ہوئے ۔ آج یہ
کام ہے کل وہ کام ہے۔ ان سے ملنے جاتا ہے ان کا خیر مقدم کرنا ہے۔ میونسپلٹی کے
چیئر مین کیا ہو گئے، راج مل گیا ۔ جب دیکھو وہی دھن سوار ۔ اور سب کاموں کے ۔ لیے
فرصت ہے، اگر فرصت نہیں تو صرف یہاں آنے کی ! میں تم کو متنبہ کیے دیتی ہوں کسی ملک
و قوم کے خادم سے بیاہ نہ کرنا ورنہ پچھتاؤ گی۔ تم اس کے فرصت کے وقت کی محض ایک دل
بہلاوے کی چیز رہو گی ۔
صوفیہ میں تو پہلے ہی اپنی رائے قائم کر چکی ۔ سب سے الگ ہی الگ رہنا چاہتی
ہوں۔ جہاں میری آزادی میں خلل ڈالنے والا کوئی نہ ہو۔ میں ٹھیک راستہ پر چلوں گی یا
غلط پر ۔ یہ ذمہ داری بھی اپنے ہی سر لینا چاہتی ہوں ۔ میں بالغ ہوں اور اپنا نفع نقصان خود
سمجھ سکتی ہوں ۔ تمام عمر کسی کی حفاظت میں نہیں رہنا چاہتی کیونکہ اس حفاظت کے معنی
غلامی کے سوا اور کچھ نہیں ۔
اندو: کیا تم اپنے ماما اور پاپا کے تحت میں نہیں رہنا چاہتی ؟
صوفیہ نا ماتحتی میں نوعیت کا نہیں صرف حدود کا فرق ہے۔
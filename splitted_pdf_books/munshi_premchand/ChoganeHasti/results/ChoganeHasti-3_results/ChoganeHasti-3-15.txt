اندو: تو میرے ہی گھر کیوں نہیں رہتیں؟ میں اسے اپنی خوش نصیبی سمجھوں گی اور اماں
جی تو تم کو آنکھوں کی پتلی بنا کر رکھیں گی ۔ میں بھی چلی جاتی ہوں تو وہ اکیلی گھبرایا کرتی
ہیں ۔ تم نہیں پا جائیں تو پھر گلا نہ چھوڑیں ۔ کہو تو اماں سے کہوں یہاں تمہاری آزادی میں
کوئی دخل نہ دے گا۔ بولو کہوں جا کر اماں سے؟
صوفیہ نہیں ابھی بھول کر بھی نہیں آپ کی اماں جی کو جب معلوم ہو گا کہ اس کے ماں
باپ اس کی بات نہیں پوچھتے تو میں ان کی نظروں سے بھی گر جاؤں گی۔ جس کی اپنے گھر
میں عزت نہیں ، اس کی باہر بھی عزت نہیں ہوتی ۔
اندو نہیں صوفی ! اماں جی کا سو بھا و با لکل نرالا ہے ۔ جس بات سے تمہیں اپنی بے
عزتی کا خوف ہے ، وہی بات اماں جی سے عزت پانے کی چیز ہے۔ وہ خود اپنی ماں سے
کسی بات پر ناراض ہو گئی تھیں۔ جب سے نکے نہیں گئیں ۔ نانی مرگئیں پر اماں جی نے
انہیں معاف نہیں کیا۔ سینکڑوں بلاوے آئے ، پر ان کو دیکھنے تک نہ گئیں ۔ انہیں جوں ہی
یہ بات معلوم ہو گی تمہاری دونی عزت کرنے لگیں گی ۔
صوفیہ نے آنکھوں میں آنسو بھر کر کہا بہن میری لاج اب آپ ہی کے ہاتھ ہے
اندو نے اس کا سر اپنے زانو پر رکھ کر کہا وہ مجھے اپنی لاج سے کم عزیز نہیں ہے ۔“
66
ادھر مسٹر جان سیوک کو کنور صاحب کا خط ملا تو آکر بیوی سے بولے دیکھا میں کہتا نہ
تھا کہ صوفی پر کوئی مصیبت آپڑی۔ یہ دیکھو! کنور بھرت سنگھ کا خط ہے۔ تین روز سے ان
کے گھر پڑی ہوئی ہے۔ ان کے ایک جھونپڑے میں آگ لگ گئی تھی۔ اس کے بجھانے
میں وہ مصروف تھی ۔ کہیں پٹ گئی
مز سیوک: یہ سب بہانے ہیں مجھے اس کی کسی بات کا اعتبار نہیں رہا۔ جس کا دل خدا
سے پھر گیا اسے جھوٹ بولنے سے کیا ڈر؟ یہاں سے بگڑ کر گئی تھی ۔ سمجھا ہو گا گھر سے نکلتے
ہی پھولوں کی بیچ بچھی ہوئی ملے گی ۔ جب کہیں ٹھٹانا نہ لگا تو یہ خط لکھوا دیا۔ اب آتا دال کا
بھاؤ معلوم ہو گا۔ یہ بھی ممکن ہے کہ خدا نے اس کے کفر کی یہ سزا دی ہو۔
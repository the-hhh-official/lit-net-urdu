بولے پھر وہی ڈھکوسلے ! اس زمانہ میں جو غریب ہے، اسے غریب ہونا چاہیے۔ جو
بھوکوں مرتا ہے، ایس بھوکوں مرنا چاہیے۔ جب گھنٹے دو گھنٹے کی محنت سے کھانے بھر کو مل
سکتا ہے تو کوئی وجہ نہیں کہ کیوں کوئی شخص بھوکوں مرے ۔ دان نے ہماری قوم میں جتنے
ست آدمی پیدا کر دیتے ہیں ، اتنے کل نشوں نے بھی مل کر نہ پیدا کیے ہوں گے ۔ دان کو
اتنی اہمیت کیوں دی گئی ۔ یہ میری سمجھ میں نہیں آتا “
رانی: رشیوں نے بھول کی کہ تم سے صلاح نہ لے لی۔
کنور : ہاں میں ہوتا تو صاف کہہ دیتا کہ آپ لوگ یہ کا ہی ، بد اعمالی اور بدی کا بیج بور
ہے ہیں۔ دان کا ہی کی جڑ ہے اور کا ہی تمام گناہوں کی جڑ ۔ پس دان ہی گناہوں کی جڑ
ہے ۔ کم سے کم اس کا معاون تو ضرور ہی ہے۔ دان نہیں ۔ اگر جی چاہتا ہو دوستوں کی
دعوت کردو۔
ڈاکٹر : صوفیہ اتم راجہ صاحب کا بات سنتا ہے؟ تمہارا یسوع تم دان کو سب سے زیادہ
اہمیت دیتا ہے۔ تم کنور صاحب سے کچھ نہیں کہتا۔
صوفیہ نے اندو کی طرف دیکھا اور مسکرا کر آنکھیں نیچی کر لیں ۔ گویا کہہ رہی تھی کہ میں
ان کی عزت کرتی ہوں ، ورنہ جواب دینے کے نا قابل نہیں ہوں ۔
صوفیہ دل ہی دل میں ان لوگوں کی باہمی محبت کا مقابلہ اپنے گھر والوں سے کر رہی
تھی ۔ آپس میں کتنی محبت ہے ! ماں باپ دونوں اندو پر جان دیتے ہیں ۔ ایک میں بد
نصیب ہوں کہ کوئی منہ بھی نہیں دیکھنا چاہتا۔ چار دن یہاں پڑے ہو گئے، کسی نے خبر تک
نہ لی۔ کسی نے کھوج ہی نہ کی ہوگی ۔ ماما نے تو سمجھ لیا ہو گا۔ کہیں ڈوب مری ہو گی ۔ جی میں
خوش ہوں گی کہ اچھا ہوا سر سے ایک بلائل گئی۔ میں ایسے نیک دل لوگوں کے ساتھ رہنے
کے قابل نہیں ہوں ۔ میری ان سے کیا برابری ۔
اگر چہ یہاں کسی کے برتاؤ میں رحم کا شائبہ بھی نہ تھا لیکن صوفیہ کو انہیں اپنی اس قدر
خاطر و مدارات کرتے دیکھ کر اپنی بے کسی کی حالت پر رنج ہوتا تھا۔ اندو سے بھی تکلف کا
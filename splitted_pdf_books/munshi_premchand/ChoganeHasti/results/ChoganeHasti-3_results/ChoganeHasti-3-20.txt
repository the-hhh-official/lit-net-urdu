ہمدردی اور انکسار کے پتلے ہیں۔ یہاں تک کہ نوکر چاکر بھی اشاروں سے کام کرتے
ہیں۔ مجھے آج چوتھے دن ہوش آیا ہے، پر ان لوگوں نے اتنی محبت سے تیمار داری نہ کی
ہوتی تو شاید مجھے ہفتوں تک بستر علالت پر پڑا رہنا ہوتا ۔ میں اپنے گھر میں بھی زیادہ سے
زیادہ اتنے ہی آرام سے رہتی ۔
مسز سیوک : تم نے اپنی جان خطرے میں ڈالی تھی تو کیا یہ لوگ اتنا کرنے سے بھی
رہے۔
صوفیہ نہیں ماما یہ لوگ نہایت خلیق اور نیک ہیں۔ خود رانی جی عموماً میرے پاس بیٹھی
ہوئی پنکھا جھلتی رہتی ہیں ۔ کنور صاحب دن میں کئی بار آ کر دیکھ جاتے ہیں اور اندوہ سے میرا
بہنا پا سا ہو گیا ہے۔ یہی لڑکی ہے جو میرے ساتھ نینی تال میں پڑھا کرتی تھی۔
مسر سیوک ( چڑ کر ) تجھے دوسروں میں سب وصف ہی وصف نظر آتے ہیں، برائیاں
سب گھر والوں ہی کے حصہ میں پڑی ہیں۔ یہاں تک کہ دوسرے مذہب بھی اپنے سے
اچھے ہیں ۔
پربھوسیوک : ماما ! آپ تو ذرا ذرا سی بات پر بگڑ اٹھتی ہیں ۔ اگر کوئی اپنے ساتھ اچھا
سلوک کرے تو کیا اس کا احسان نہ مانا جائے؟ احسان فراموشی سے برا کوئی عیب نہیں
ہے۔
مز سیوک: یہ آج کوئی نئی بات تھوڑا ہی ہے۔ گھر والوں کی برائی کرنا تو اس کی عادت
میں داخل ہے۔ یہ مجھے بتانا چاہتی ہے کہ یہ لوگ اس کے ساتھ مجھ سے زیادہ محبت کرتے
ہیں۔ دیکھوں یہاں سے جاتی ہے تو کون سی سونات دے دیتے ہیں ۔ کہاں ہیں کہاں
ہیں تیری رانی صاحبہ ؟ میں بھی ان کا شکریہ ادا کردوں ۔ ان سے اجازت لے لو اور گھر چلو
پاپا کیلا گھبرا رہے ہوں گے ۔
صوفیہ وہ تم سے ملنے کی بہت مشتاق تھیں ۔ وہ یہاں کب کی آگئی ہوتیں۔ لیکن شاید
ہمارے درمیان میں بغیر بلائے آنا مناسب نہ سمجھتی ہوں گی۔
مصروف تھا۔ کبھی عجیب، کبھی خوف ناک نظارے دکھائی دیتے تھے۔ کبھی یسوع کی شانت
مورتی آنکھوں کے سامنے آجاتی۔ کبھی کسی عقیلہ خاتون کی چاندی صورت کے درشن
ہوتے ۔ جنہیں یہ سینٹ میری بجھتی ۔
جب چوتھے روز صبح کے وقت اس نے آنکھیں کھولیں تو اپنے کو ایک آراستہ کمرہ میں
پایا ۔ گلاب اور صندل کی خوشبو آ رہی تھی ۔ سامنے کرسی پر وہی خاتون بیٹھی ہوئی تھی جس کو
اس نے حالت خواب میں سینٹ میری سمجھا تھا اور سر ہانے ایک سن رسیدہ شخص بیٹھا ہوا
تھا، جس کی آنکھوں سے رحم پکا پڑتا تھا۔ انہیں کو شاید اس نے نیم خوابی کی حالت میں عیسیٰ
سمجھا تھا ۔ خواب محض یا دداشت کی تکرار ہے ۔
ہے۔
صوفیہ نے نحیف لہجہ میں پوچھا ” میں کہاں ہوں؟ ماما کہاں ہیں؟“
بڑھے آدمی نے کہا تم کنور بھرت سنگھ کے گھر میں ہو ۔ تمہارے سامنے رانی صاحبہ
بیٹھی ہوئی ہیں ۔ تمہارا جی اب کیسا ہے؟“
صوفیہ : اچھی ہوں پیاس لگی ہے، ماما کہاں ہیں؟ پاپا کہاں ہیں؟ آپ کون ہیں؟
رانی : یہ ڈاکٹر گنگولی ہیں ۔ تین دن سے تمہاری دوا کر رہے ہیں ، تمہارے پاپاما ماکون
صوفیہ پاپا کا نام مسٹر جان سیوک ہے ہمارا بنگلہ سگرا میں ہے ۔
ڈاکٹر : اچھا تو تم مسٹر جان سیوک کی بیٹی ہو۔ ہم ان کو جانتا ہے۔ ابھی بلاتا ہے
رانی کسی کو ابھی بھیج دوں
صوفیہ کوئی جلدی نہیں ہے ۔ آجائیں گے، میں نے جس آدمی کو پکڑ کر کھینچا تھا اس کی
کیا حالت ہے؟
رانی بیٹی ! ایشور کی دیا ہے وہ بہت اچھی طرح ہے۔ اسے ذرا بھی آنچ نہیں لگی ۔ وہ
میرا بیٹا نے ہے۔ ابھی آتا ہو گا۔ تمہیں نے تو اس کی جان بچائی ۔ اگر تم دوڑ کر نہ پہنچ
جاتیں تو آج نہ جانے کیا ہوتا۔ میں تمہارے احسان سے کبھی سبکدوش نہیں ہو سکتی ۔ تم
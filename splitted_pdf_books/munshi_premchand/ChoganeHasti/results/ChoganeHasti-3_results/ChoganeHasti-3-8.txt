لکھا۔ منہ دیکھنے کی محبت کرتی ہو
رانی نہیں بیٹی صوفی ! اندو مجھ سے کئی بار تمہارا ذکر کر چکی ہے۔ یہاں کتنے ہی رئیسوں
کی لڑکیاں اس سے ملنے آتی ہیں، پر کسی سے اس کا دل نہیں ملتا۔ کسی سے ہنس کر بولتی تک
نہیں۔ تمہارے سوا میں نے اسے اور کسی کی تعریف کرتے نہیں سنا۔
اندو: بہن ! تمہاری شکایت بجا ہے۔ پر کروں کیا ؟ مجھے خط ہی نہیں لکھنا آتا ۔ ایک تو
بڑی بھول یہ ہوئی کہ تمہارا پتہ نہیں پوچھا اور اگر پتہ معلوم بھی ہوتا تو بھی میں خط نہ لکھ سکتی ۔
مجھے خوف ہے کہ کہیں تم ہنسنے نہ لگو ۔ میر اخط بھی ختم نہ ہوتا اور نہ جانے کیا کیا لکھ جاتی۔
کنور صاحب کا معلوم ہوا کہ صوفیہ باتیں کر رہی ہے تو وہ بھی شکریہ ادا کرنے کے لیے
وہاں آئے ۔ پورے چھ فٹ کے آدمی تھے ۔ بڑی بڑی آنکھیں ، لمبے بال ، لمبی داڑھی ،
موٹے کپڑے کا ایک لمبا کرتہ پہنے ہوئے تھے۔ صوفیہ نے ایسا نورانی چہرہ بھی نہ دیکھا
تھا۔ اس نے اپنے دل میں رشیوں کی جو شکل قائم کر رکھی تھی ، وہ بالکل اسی قسم کی تھی ۔ اس
بڑے جسم میں بیٹھی ہوئی بڑی آتما دونوں آنکھوں سے تاک رہی تھی ۔ صوفی نے تعظیماً اٹھنا
چاہا لیکن کنور صاحب شیریں اور سادہ لہجہ میں بولے بیٹی لیٹی رہوتی ہیں اٹھنے میں تکلیف
ہوگی ۔ لو میں بیٹھا جاتا ہوں۔ تمہارے پاپا سے مجھے ملاقات ہے۔ پر کیا معلوم تھا کہ تم مسٹر
سیوک کی بیٹی ہو۔ میں نے ان کو بلایا ہے لیکن میں کہے دیتا ہوں کہ میں ابھی تمہیں جانے
نہ دوں گے ۔ یہ کمرہ اب تمہارا ہے اور یہاں سے چلے جانے پر بھی تم کو ایک مرتبہ روزانہ
یہاں آنا پڑے گا ( رانی سے ) جانھوی! یہاں پیانو منگوا کر رکھ دو ۔ آج مس سہراب جی کو
بلوا کر صوفیہ کی ایک روغنی تصویر تیار کروالو ۔ سہراب جی زیادہ ہوشیار ہیں ۔ پر میں نہیں چاہتا
کہ ان کے سامنے بیٹھنا پڑے۔ وہ تصویر ہم کو یاد دلاتی رہے گی کہ کس نے سخت مصیبت
کے وقت ہماری مدد کی ۔
رانی: کچھ اناج بھی دان کرا دوں؟
یہ کہہ کر رانی نے ڈاکٹر گنگولی کی طرف دیکھ کر آنکھوں سے اشارہ کیا۔ کنور صاحب فوراً
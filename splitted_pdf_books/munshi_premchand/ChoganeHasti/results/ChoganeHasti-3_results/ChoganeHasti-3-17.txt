مڑ سیوک : تو آپ ہی چلے جائیے نا ؟
ایشور سیوک : بسر و چشم میرا ٹانگہ منگوا دو ۔ ہم سب کو چلنا چاہیے ۔ گمراہوں کو محبت ہی
راہ راست پر لاتی ہے ۔ میں بھی چاہتا ہوں۔ بیٹی ! امیروں کے سامنے عاجزی دکھلانی پڑتی
ہے۔ ان سے برابری کا دعوی نہیں کیا جاتا ۔
جان سیوک : مجھے ابھی ساتھ نہ لے جائے ۔ میں کسی دوسرے موقع پر جاؤں گا ۔ اس
وقت وہاں بجز رسمی شکر گزاری کے اور کوئی کام نہ ہو گا۔ میں ان کا شکریہ ادا کروں گا۔ میں اس
کے تعارف کو غیبی امداد سمجھتا ہوں ۔ اطمینان سے ملوں گا۔ کنور صاحب کا شہر میں خاصا دباؤ
ہے۔ میونسپلٹی کے صدر ان کے داماد ہیں ۔ ان کی مدد سے پانڈے پور والی زمین مجھ کو بہت
آسانی سے مل جائے گی۔ ممکن ہے کہ وہ چند حصے بھی خرید لیں مگر آج ان باتوں کا موقع
نہیں ہے۔
ایشور سیوک: مجھے تمہاری اس فراست پر ہنسی آتی ہے۔ جس آدمی سے ربط ضبط پیدا کر
کے تمہارے اتنے کام نکل سکتے ہیں، اس سے ملنے میں بھی تمہیں اتنا تامل ہے۔ تمہارا
وقت اتنا قیمتی ہے کہ نصف گھنٹہ کے لیے بھی وہاں نہیں جا سکتے ۔ اول ہی ملاقات میں
ساری باتیں طے کر لینا چاہتے ہو۔ ایسا سنہرا موقع پا کر بھی تم انہیں اس سے فائدہ اٹھانا نہیں
جان سیوک : خیر آپ کا اصرار ہے تو میں ہی چلا جاؤں گا۔ میں ایک ضروری کام کر رہا
تھا۔ پھر کر لوں گا۔ آپ کو تکلیف اٹھانے کی ضرورت نہیں ( بیوی سے ) تم تو چل رہی ہو۔
مر سیوک: مجھے ناحق لے چلتے ہو۔ مگر خیر چلو !
کھانا کھا کر چلنا طے ہوا۔ انگریزی رواج کے مطابق یہاں دن کا کھانا ایک بجے ہوتا
تھا۔ درمیانی وقت تیاریوں میں صرف ہوا۔ مسٹر سیوک نے اپنے زیور نکالے جنہیں انہوں
نے عالم ضعیفی میں بھی ترک نہیں کیا تھا۔ اپنا بہترین گون اور بلاؤز نکالا۔ اتنا بناؤ سنگارو
اپنے سال گرہ کے دن کے علاوہ اور کسی تقریب پر نہ کرتی تھیں ۔ مطلب تھا صوفیہ کو جلانا ۔
اس کو دکھانا کہ تیرے چلے آنے سے میں رو رو کر مری نہیں جا رہی ہوں ۔ کو چوان کو گاڑی
دھو کر صاف کرنے کا حکم دیا گیا۔ پر بھو سیوک کو بھی ساتھ لے چلنے کی رائے ہوئی لیکن
جان سیوک نے اس کے کمرہ میں جا کر دیکھا تو اس کا پتہ نہ تھا۔ اس کی میز پر ایک فلسفہ کی
کتاب کھلی پڑی تھی۔ معلوم ہوتا تھا پڑھتے پڑھتے اٹھ کر کہیں چلا گیا ہے۔ دراصل یہ
کتاب تین روز سے اسی طرح کھلی پڑی تھی ۔ پر بھوسیوک کو اسے بند کر کے رکھ دینے کی
بھی فرصت نہ تھی۔ وہ منبج سے دو گھڑی رات گئے تک شہر کا چکر لگایا کرتا۔ صرف دو بار کھانا
کھانے گھر آتا تھا۔ ایسا کوئی اسکول نہ تھا جہاں اس نے صوفی کو نہ تلاش کیا ہو۔ کوئی
شناسا، کوئی دوست ایسا نہ تھا جس کے گھر جا کر اس نے کھوج نہ کی ہو۔ تمام دن کی دو ادوش
کے بعد رات کو مایوس ہو کر لوٹ آتا اور چار پائی پر لیٹ کر گھنٹوں سوچتا اور روتا کہاں چلی
گئی ؟ پولیس کے دفتر میں دن میں دس دس بار جاتا اور پوچھتا کچھ پتہ چلا؟ اخباروں میں
بھی اعلان کر دیا تھا۔ وہاں بھی روزانہ کئی کئی بار جا کر دریافت کرتا ۔ اسے یقین ہوتا جاتا تھا
کہ صوفی ہم سے ہمیشہ کے لیے رخصت ہو گئی ۔ آج بھی حسب معمول ایک بجے تھکا ہوا
او راداس لوٹ کر گھر آیا تو جان سیوک نے مژدہ سنایا کہ صوفی کا پتہ مل گیا۔
پر بھو سیوک کا چہرہ شگفتہ وہ گیا بولا بیچ ؟ کہاں ہے؟ کیا اس کا کوئی خط آیا ہے؟“
جان سیوک: کنور بھرت سنگھ کے مکان پر ہے ۔ آؤ کھانا کھا لو تمہیں بھی وہاں چلنا
ہے۔
پر بھو سیوک: میں تو لوٹ کر کھانا کھاؤں گا۔ بھوک غائب ہوگئی ہے تو اچھی طرح ؟
مسر سیوک : ہاں ہاں بہت اچھی طرح ہے ! خدا نے یہاں سے روٹھ کر جانے کی سزا
دے دی ۔
پر بھوسیوک ماما ! خدا نے آپ کا دل نہ جانے کس پتھر کا بنایا ہے۔ کیا گھر سے آپ ہی
آپ روٹھ کر چلی گئی تھی ؟ آپ ہی نے اسے نکالا اور اب بھی آپ کو اس پر ذرا رحم نہیں آتا !
مسر سیوک: گمراہوں پر رحم کرنا گناہ ہے۔
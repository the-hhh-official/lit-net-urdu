مجھ سے ایسی بھول ہوئی ۔
صوفیہ کو وہم ہوا کہ اندو مجھے اپنی خطا بخشی سے نادم کرنا چاہتی ہے۔ ماتھے پر شکن پڑ
گئی۔ بولی ” میری جگہ پر آپ ہوتیں تو ایسا نہ کہتیں ۔ آخر کیا آپ اپنے مذہبی خیالات کو
ترک کر دیتیں؟
اندو: یہ تو نہیں کہہ سکتی کہ میں کیا کرتی پر گھر والوں کو خوش رکھنے کی کوشش کرتی۔
صوفیہ : آپ کی ماتا جی اگر آپ کو جبراً کرشن کی عبادت کرنے سے روکیں تو کیا آپ
مان جائیں گی؟
اندو ہاں میں تو مان جاؤں گی ۔ اماں کو ناراض نہ کروں گی۔ کرشن تو عالم الغیب ہیں۔
انہیں خوش رکھنے کے لیے عبادت کی ضرورت نہیں ۔ عبادت تو صرف اپنے دل کی تسکین
کے لیے ہے۔
صوفیہ : ( تعجب سے ) آپ کو ذرا بھی دماغی تکلیف نہ ہو گی ؟
اندہ ضرور رہو گی پر ان کی خاطر سہہ لوں گی۔
صوفیہ اچھا اگر وہ آپ کی مرضی کے خلاف آپ کی شادی کرنا چاہیں تو ؟
اندو: (شرماتے ہوئے ) وہ مسئلہ تو حل ہو چکا ۔ ماں باپ نے جس سے سمجھا بیاہ دیا۔
میں نے زبان تک نہیں کھولی۔
صوفیہ : ارے یہ کب ؟
اندہ : اس کو تو دو سال ہو گئے ( آنکھیں نیچی کر کے ) اگر میرا اپنا بس ہوتا تو ان کو کبھی نہ
بیا ہتی ۔ چاہے کنواری ہی رہتی ۔ میرے مالک مجھ سے محبت کرتے ہیں۔ دولت کی کوئی می
نہیں لیکن میں ان کے دل کے صرف ایک چوتھائی کی مالکہ ہوں۔ اس کے تین حصے رفاہ
عام کے کاموں کی نذر ہوتے ہیں۔ ایک کے بدلے چوتھائی پا کر کون آسودہ ہو سکتا ہے۔
مجھے تو باجرے کی پوری بسکٹ کی چوتھائی حصے سے کہیں زیادہ بھلی معلوم ہوتی ہے۔ بھوک تو
رفع ہو جاتی ہے جو کھانا کھانے کا واقعی مقصد ہے۔
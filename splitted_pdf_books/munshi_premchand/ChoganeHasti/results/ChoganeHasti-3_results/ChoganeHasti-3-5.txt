فورا اپنے اپنے سازو میں چھوڑے ۔ دھوتیاں سمیٹ کر باندھیں ۔ آستینیں چڑھائیں اور
آگ بجھانے دوڑے ۔ محل کے اندر سے اور بھی کتنے نوجوان نکل پڑے ۔ کوئی کنوئیں
سے پانی لانے دوڑا کوئی آگ کے منہ میں گھس کر اندر کی چیزوں کو نکال نکال کر باہر پھینکنے
لگا۔ لیکن کہیں وہ پریشانی ، وہ گھبراہٹ ، وہ سراسیمگی ، وہ کہرام، وہ دوڑ و دوڑو کا شور ، وہ خود
کچھ بھی نہ کرتے ہوئے دوسروں کو حکم دینے کانل نہ تھا۔ جو ایسی آسمانی مصیبتوں کے
نزول کے موقعوں پر بالعموم ہوا کرتا ہے ۔ سبھی لوگ ایسے عمدہ اور باقاعدہ طریقہ پر اپنا اپنا
کام کر رہے تھے کہ ایک بوند پانی بھی بیکار نہ گرنے پاتا تھا ۔ آگ کا زور بھی لمحہ لمحہ کم ہو رہا
تھا۔ لوگ ایسی خوبی سے آگ میں کودتے تھے، گویا وہ پانی کا حوض ہے۔
ابھی آگ اچھی طرح نہ بھی تھی کہ دوسری طرف سے آواز آئی ۔ دوڑو دوڑو! آدمی
ڈوب رہا ہے۔ محل کی دوسری طرف ایک پختہ تالاب تھا جس کے کنارے جھاڑیاں لگی
ہوئی تھیں ۔ گھاٹ پر ایک چھوٹی سی کشتی کھونٹے سے بندھی ہوئی پڑی تھی ۔ آواز سنتے ہی
آگ بجھانے والی جماعت سے کئی آدمی نکل کرتا لاب کی طرف لپکے اور ڈوبتے ہوئے کو
بچانے کے لیے پانی میں کود پڑے۔ ان کے کودنے کی آواز دهم دهم صوفیہ کے کانوں میں
پڑی۔ ایشور کا کیسا قہر کہ ایک ساتھ ہی دو خاص عناصر میں یہ بیجان ! اور ایک ہی جگہ پر اوہ
اٹھ کر تالاب کی طرف جانا ہی چاہتی تھی کہ دفعتاً اس نے ایک شخص کو پانی کا ڈول لیے پھسل
کر زمین پر گرتے ہوئے دیکھا۔ چاروں طرف آگ فرو ہو چکی تھی۔ لیکن جہاں وہ شخص
گرا تھا وہاں اب تک بڑے زوروں کے ساتھ جل رہی تھی ۔ آگ کی لپٹ اپنا خوف ناک
منہ کھولے ہوئے اس بد نصیب شخص کی طرف لپکی ۔ وہ لپیٹ اس کو نگل جاتی لیکن صوفیہ بجلی
کی تیزی کے ساتھ شعلہ کی طرف دوڑی اور اس شخص کو کھینچ کر باہر نکال لائی۔ یہ سب ایک
لمحہ میں ہو گیا ۔ غریب آدمی کی جان بچ گئی لیکن صوفیہ کا نازک جسم آگ کی لپیٹ میں مجلس
گیا۔ وہ شعلوں کے حلقہ سے باہر آتے ہی بے ہوش ہو کر زمین پر گر پڑی !
صوفیہ نے تین روز تک آنکھیں نہیں کھولیں ۔ دل نہ جانے کس کس دنیا کی سیر میں
وہ اپنا درد دل سنانے کو تھی کہ غیرت نے زبان بند کر دی ۔ بات پھیر کر بولی میں کبھی
کبھی آپ سے ملنے آیا کروں گی ۔“
اندو: میں ابھی یہاں سے تم کو پندرہ روز تک نہ جانے دوں گی۔ مذہب کی رکاوٹ نہ
ہوتی تو کبھی نہ جانے دیتی ۔ اماں جی تم کو اپنی بہو بنا کر چھوڑتیں۔ تمہارے اوپر بے طرح
ریجھ گئی ہیں ۔ جہاں پڑھتی ہیں تمہاری ہی چرچا کرتی ہیں ونے بھی تمہارے ہاتھوں بکا ہوا
سا معلوم ہوتا ہے۔ تم چلی جاؤ گی تو سب سے زیادہ رنج اس کو ہو گا۔ ایک راز کی بات تم
سے کہتی ہوں ۔ اماں جی تم کو کوئی چیز تحفہ کے طور پر دیں تو انکار نہ کرنا ۔ ورنہ ان کو بہت رنج
ہوگا۔
اس محبت آمیز ضد نے تامل کا نکڑ اکھاڑ دیا ۔ جو اپنے گھر میں روزانہ سخت الفاظ سننے کا
عادی ہو، اس کے لیے اس قدر ہمدردی کافی سے زیادی تھی۔ اب صوفیہ کو اندو سے اپنے
خیالات پوشیدہ رکھنا آئین دوستی کے خلاف معلوم ہوا۔ دردناک لہجہ میں بولی اندو امیرا
بس ہوتا تو کبھی رانی جی کے چرنوں کو نہ چھوڑتی۔ پر اپنا کیا بس ہے؟ یہ محبت اور کہاں ملے
گی؟
اندو اس کا مطلب نہ سمجھ سکی۔ اپنی فطرتی سادگی سے بولی کہیں شادی کی بات چیت
ہو رہی ہے کیا ؟“
اس کی سمجھ میں شادی کے سوالڑکیوں کے اس قدر غمگین ہونے کا کوئی سبب نہ تھا۔
صوفیہ میں نے تو عہد کر لیا ہے کہ شادی نہ کروں گی۔
اندو: کیوں؟
صوفیہ : اس لیے کہ شادی سے مجھی کو اپنی مذہبی آزادی ترک کرد بینا ہو گی ۔ مذہب آزاد
خیالی کا گلا گھونٹ دیتا ہے ۔ میں اپنی آتما کو کسی مذہب کے ہاتھ نہیں بیچنا چاہتی ۔ مجھے ایسا
عیسائی شوہر ملنے کی امید نہیں جس کا دل اتنا فیاض ہو کہ میرے مذہبی شکوک سے درگزر
کر سکے۔ میں حالات سے مجبور ہو کر حضرت یسوع کو خدا کا بیٹا اور نجات دہندہ نہیں مان
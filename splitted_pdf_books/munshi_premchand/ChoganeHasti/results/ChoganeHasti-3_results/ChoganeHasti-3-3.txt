سے کھا پی کر سو جائیں گے ۔ ہاں دادا کو ضرور دکھ ہو گا۔ وہ بھی محض اس لیے کہ انہیں بائبل
پڑھ کر سنانے والا کوئی نہیں۔ ماما تو دل میں خوش ہوں گی کہ اچھا ہوا آنکھوں سے دور ہو
گئی۔ میرا کسی سے تعارف نہیں۔ اس سے کہا ہے کہ سب سے ملتے رہنا چاہیے۔ نہ جانے
کب کسی سے کام پڑ جائے۔ مجھے برسوں رہتے ہو گئے اور کسی سے راہ و رسم نہ پیدا کی ۔
میرے ساتھ نینی تال میں یہاں کے کسی رئیس کی لڑکی پڑھتی تھی ۔ بھلا سا نام تھا ہاں اندو
مزاج میں کتنی نرمی تھی۔ بات بات سے محبت ٹپکی پڑتی تھی ۔ ہم دونوں گلے میں باہیں ڈال
کر سہلتی تھیں۔ وہاں کوئی لڑکی ایسی خوب صورت اور با اخلاق نہ تھی۔ میرے اور اس کے
خیالات میں کتنی یکسانیت تھی ۔ کہیں اس کا پتہ مل جاتا تو دس پانچ روز اسی کے یہاں مہمان
ہو جاتی۔ اس کے والد کا اچھا سا نام تھا۔ ہاں یاد آ گیا ۔ کنور بھرت نگھ۔ پہلے یہ بات نہ
سوجھی تھی ورنہ ایک کارڈ لکھ کر ڈال دیتی ۔ مجھے بھول تو کیا گئی ہوگی۔ اتنی بے انس تو نہ
معلوم ہوتی تھی۔ کم سے کم انسانی اخلاق کی پرکھ ہو جائے گی ۔“
مجبوری میں ہمیں ان لوگوں کی یاد آتی ہے ان کی صورت بھی بھول چکی ہوتی ہے۔
پر دلیس میں اپنے محلہ کا نانی یا کہا ر بھی مل جائے تو ہم اس کے گلے مل جاتے ہیں۔ چاہے
دیس میں اس سے بھی سیدھے منہ بات بھی نہ کی ہو ۔
صوفیہ سوچ ہی رہی تھی کہ کس سے کنور بھرت سنگھ کا پتہ دریافت کروں ۔ اسی اثناء میں
محل کے سامنے والے پختہ چبوترہ پر فرش بچھ گیا۔ کئی آدمی ستار ، بیلا ، مردنگ لیے ہوئے آ
بیٹھے اور ان سازوں کے ساتھ سر ملا کر کئی نو عمر لوگ ایک ہی لہجہ میں گانے لگے۔
پاک جنگ میں کبھی بھول کر صبر نہیں کھلونا ہو گا
بجلی کا ہو وار سروں پر نہیں مگر رونا ہو گا
دشمن سے بدلہ کا من میں بیج نہیں ہونا ہو گا
گھر میں ان روئی دے کر پھر تجھے نہیں سونا ہو گا
ویش داغ کو خونیں جل سے خوش ہو کر دھونا ہو گا
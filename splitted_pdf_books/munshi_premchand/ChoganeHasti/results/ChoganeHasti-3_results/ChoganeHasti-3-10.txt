برتاؤ کرنے لگی ۔ اندو اس کو محبت سے تم کہتی تھی پر وہ اس کو آپ کہہ کر باتیں کرتی تھی۔
کنور صاحب کہہ گئے تھے۔ میں نے مسٹر سیوک کو اطلاع کر دی ہے۔ وہ آتے ہی
ہوں گے۔ صوفیہ کو اب یہ خوف ہونے لگا کہ کہیں وہ آنہ رہے ہوں ۔ آتے ہی آتے مجھے
اپنے ساتھ چلنے کو کہیں گے ۔ میرے سر پھر وہی مصیبت پڑے گی ۔ اندو سے اپنی مصیبت
کی داستان کہوں تو شاید اس کو مجھ سے کچھ ہمدردی ہو ۔ یہ خادمہ یہاں فضول ہی بیٹھی ہوئی
ہے۔ اندو آئی بھی تو اس سے کسی طرح باتیں کروں گی؟ پاپا کے آنے سے قبل ایک باراندو
سے تنہائی میں ملنے کا موقع مل جاتا تو اچھا ہوتا ۔ کیا کروں؟ اندو کو بلا بھیجوں؟ نہ جانے کیا
کرنے لگی؟ پیانو بجاؤں تو شاید سن کر ہے۔
اس طرف اندو بھی صوفیہ سے کتنی ہی باتیں کرنا چاہتی تھیں ۔ رانی جی کے سامنے اس کو
دل کی باتیں کہنے کا موقع نہ ملتا تھا۔ خوف تھا کہ صوفیہ کے باپ اس کو لیتے گئے تو میں پھر
اکیلی ہو جاؤں گی۔ ڈاکٹر گنگولی نے کہا تھا کہ انہیں زیادہ باتیں نہ کرنے دینا۔ آج اور
آرام سے سولیں تو پھر کوئی اندیشہ نہ رہے گا۔ اس لیے وہ آنے کا ارادہ کر کے ابھی رک
جاتی تھی۔ آخر نو بجتے بجتے وہ بے صبر ہو گئی ۔ آکر خادمہ کو اپنا کمرہ صاف کرنے کے بہانے
وہاں سے ہٹا دیا اور صوفیہ کے سرہانے بیٹھ کر بولی ” کیوں بہن بہت کمزوری تو نہیں معلوم
ہوتی ؟
صوفیہ بالکل نہیں مجھے تو معلوم ہوتا ہے کہ میں بالکل اچھی ہوگئی ۔
اندہ: تمہارے پاپا کہیں تم کو اپنے اتھ لے گئے تو میری جان نکل جائے گی ۔ ان کے ۔
آتے ہی خوش ہو کر جاؤ گی اور شاید پھر بھی میری یاد بھی نہ کرو گی ؟
یہ کہتے کہتے اندو کی آنکھیں اشک آلودہ ہو گئیں ۔ جذبات کے نا مناسب جوش کو ہم
اکثر آنسوؤں سے چھپاتے ہیں۔ اندو کی آنکھوں میں آنسو بھرے ہوئے تھے ۔ پر وہ مسکرا
رہی تھی ۔
صوفیہ بولی : آپ مجھے بھول سکتی ہیں، پر میں آپ کو کیسے بھولوں گی ؟
جان تک قربان کر دیں ۔ ہمارے شعرا کو ایسے ہی پاک اور بلند جذبات کو متحرک کرنا
چاہیے ۔ ہمارے ملک کی آبادی ضرورت سے زیادہ ہو گئی ہے۔ ہماری بھارت ماتا
افزونی نسل کے بار کو اب نہیں سنبھال سکتی ۔ اسکولوں میں سڑکوں پر گلیوں میں اب
اتنے لڑ کے نظر آتے ہیں کہ سمجھ میں نہیں آتا کہ کیا کریں گے ۔ ہمارے ملک میں اتنی
پیداوار بھی نہیں ہوتی کہ سب کو ایک بار بھی حسب مرضی خوراک مل سکے۔ خوراک کا
مانا ہی ہمارے اخلاقی اور اقتصادی انحطاط کا خاص سبب ہے۔ آپ کی نظم بالکل بے
موقع ہے۔ میرے خیال میں اس سے سوسائٹی کا بھلا نہیں ہو سکتا۔ اس وقت
ہمارے شعرا کا فرض ہے ایثار کی اہمیت دکھلا نا ، تجر وکی لگن پیدا کرنا ، دل پر قابو ر کھنے
کی تلقین کرنا ، شادی شدہ زندگی تو غلامی کی جڑ ہے اور یہ وقت اس کی ثنا خوانی کے
لیے موزوں نہیں ہے۔
پر بھو سیوک : آپ کو جو کچھ کہنا تھا کہہ چکے؟
و نے سنگھ : ابھی بہت کچھ کہا جا سکتا ہے، لیکن اس وقت اتنا ہی کافی ہے۔
پر بھو سیوک: میں آپ سے پہلے ہی کہہ چکا ہوں کہ ایثار اور قربانی کے معیار کی
میں برائی نہیں کرتا ۔ وہ انسانوں کے لیے سب سے اونچا درجہ ہے اور وہ شخص با اشبہ
قابل تحسین ہے جو اس کو حاصل کرلے لیکن جس طرح کچھ برت کرنے والوں کے
بلا کھائے پیے رہنے سے کھانے اور پانی کی فائدہ رسانی میں کوئی نقص نہیں آتا ۔ اسی
طرح دو چار جوگیوں کے تارک الدنیا ہو جانے سے شادی شدہ زندگی قابل ترک
نہیں ہو جاتی ۔ یہ زندگی انسان کی جماعتی زندگی کی جڑ ہے ۔ اس کو ترک کر دیجیے بس
ہمارے جماعتی اتحاد کا شیرازہ منتشر ہو جائے گا اور ہماری حالت جانوروں کی سی ہو
جائے گی۔ رشیوں نے گرہستی کو بہترین دھرم کہا ہے او راگر ٹھنڈے دل سے غور کیجیے
تو ظاہر ہو جائے گا کہ رشیوں کا یہ کہنا ذرا بھی مبالغہ آمیز نہیں ہے ۔ رحم ، ہمدردی، تحمل،
فیاضی، ایثار وغیرہ اعلی اوصاف کی ترقیوں کے جیسے موقعے آشرم میں ملتے ہیں ۔ وہ
سچ کہتی ہوں بیٹی اتم نے میرے اوپر کوئی مومنی منتر پھونک دیا ہے۔“
صوفیہ: آپ کی شرافت ہے جو ایسا کہتی ہیں۔ مجھے رنج یہی ہے کہ اندو نے جاتے
وقت مجھ سے ہاتھ بھی نہ ملایا۔
جانبوی: ایسا اس نے کیا تو محض ندامت کی وجہ سے۔ میں تم سے سچ کہتی ہوں
ایسی سیدھی سادی لڑکی دنیا میں نہ ہو گی۔ تجھے روک کر میں نے اس کے ساتھ سخت
نا اتفاقی کی ہے۔ میری بچی کا وہاں ذرا بھی جی نہیں لگتا۔ مہینہ بھر رہ جاتی ہے تو صحت
بگڑ جاتی ہے ۔ اتنی بڑی ریاست ہے ۔ مہیندر سارا بوجھ اسی کے سر ڈال دیتے ہیں۔
انہیں تو میونسپلٹی ہی سے فرصت نہیں ملتی ۔ بیچاری آمدنی اور خرچ کا حساب لکھتے لکھتے
گھبرا جاتی ہے۔ پھر حساب کیسا، ایک ایک پیسہ کا۔ مہیندر کو حساب رکھنے کا خبط ہے۔
ذرا سا بھی فرق پڑا تو اس کے سر ہو جاتے ہیں۔ اندو کو اختیار ہے جتنا چاہے خرچ
کرے، حساب ضرور رکھے ۔ راجہ صاحب کسی کی رو رعایت نہیں کرتے ۔ کوئی نوکر
ایک پیسہ بھی کھا جائے تو اس کو برطرف کر دیتے ہیں۔ خواہ اس نے ساری عمر ان کی
خدمت کی ہو۔ یہاں میں اندو کو کبھی کڑی نگاہ سے بھی نہیں دیکھتی ، چاہے وہ گھی کا
گھڑا کیوں نہ لڑھکا دے۔ وہاں ذرا ذرا سی بات پر راجہ صاحب کی جھڑکیاں سننی
پڑتی ہیں۔ بچی سے بات نہیں برداشت ہو سکتی ۔ جواب تو دیتی نہیں (اور یہی ہندو
عورت کا دھرم ہے ) پر رونے لگتی ہے ۔ وہ دیا کی مورت ہے ۔ کوئی اس کا سب کچھ کھا
جائے لیکن وہ جوں ہی اس کے سامنے آ کر رویا ، اس کا دل پگھل گیا ۔ صوفی ! مجھے
بھگوان نے دو بچے دیئے اور دونوں ہی کو دیکھ کر کلیجہ ٹھنڈا ہو جاتا ہے۔ اند و جتنی نرم
دل اور سادہ مزاج ہے ۔ و نے اتنا ہی مستقل مزاج اور ہمتی ہے۔ تھکنا تو جانتا ہی نہیں
معلوم ہوتا ہے دوسروں کی خدمت کرنے کے لیے ہی اس کا جنم ہوا ہے۔ گھر میں
کسی ٹہنی کو بھی کوئی شکایت ہوئی وہ سب کام چھوڑ کر اس کی دو ادارو کر نے لگا۔ ایک
بار مجھ کو بخار آنے لگا تھا۔ اس لڑکے نے تین ماہ تک دروازہ کا منہ نہیں دیکھا۔ ہر
تامل سے گڑی جاتی تھی ۔ ونے کی ایسی حالت تھی گویا پانی میں بھیگ رہے ہیں۔
صوفی دل میں کہتی تھی۔ کیسی اعلیٰ زندگی ہے ۔‘و نے دل میں کہتے تھے۔ کیسا
بے مثال حسن ہے ۔ دونوں اپنی اپنی جگہ کھڑے رہے ۔ آخر ونے کو ایک بات
سوجھی۔ پر بھو سیوک کی طرف دیکھ کر بولے ۔ ہم اور تم فریق مقدمہ ہیں۔ پس
کھڑے رہ سکتے ہیں لیکن حاکم کو اونچے مقام پر بیٹھنا ہی مناسب ہے ۔“
صوفی نے پر بھو سیوک کی طرف دیکھتے ہوئے جواب دیا۔ کھیل میں لڑکا اپنے کو
بھول نہیں جاتا ۔
بلآخر ہر سہ اشخاص کمبل ہی پر بیٹھے۔ پر بھو سیوک نے اپنی نظم پڑھ کر سنائی۔ اظلم
حلاوت میں ڈوبی ہوئی، پاکیزہ اور بلند جذبات سے مملو تھی۔ شاعر نے نظم میں
شعریت کوٹ کوٹ کر بھر دی تھی۔ عنوان تھا ۔ ایک ماں کا اپنی بیٹی کو دعا دینا ۔ بیٹی
سرال جارہی ہے۔ ماں اس کو گلے لگا کر دعا دیتی ہے۔ بیٹی تو شوہر پرست ہو۔
تیری گود پھلے ۔ اس میں پھول جیسے نازک بچے کھیلیں ۔ ان کے شیریں قہقہوں سے
تیرا گھر اور حسن گونجے ۔ تجھ پر چھمی کا کرم ہو، تو پتھر بھی چھوئے تو سونا ہو جائے ۔ تیرا
شوہر تجھ پر اسی طرح محبت کا سایہ رکھے جس طرح چھپر دیوار کو اپنے سایہ میں رکھتا
شاعر نے انہیں خیالات میں شادی شدہ زندگی کی ایسی دل کش تصویر کھینچی تھی کہ
اس میں پھولوں کی روشنی اور محبت کی کثرت تھی۔ کہیں بھی وہ تاریک گھاٹیاں نہ تھیں،
جن میں ہم گر پڑتے ہیں ۔ کہیں بھی وہ کانٹے نہ تھے جو ہمارے پیروں میں چھتے
ہیں۔ کہیں بھی وہ نقص نہ تھا جو ہم کو راستہ سے ہٹا دیتا ہے۔ نظم ختم کر کے پر بھوسیوک
نے و نے سنگھ سے کہا اب آپ کو اس کے بارے میں جو کچھ کہنا ہو کہیے ۔“
و نے سنگھ نے تامل کے ساتھ جواب دیا۔ ” مجھے جو کچھ کہنا تھا کہہ چکا۔“
پر بھو سیوک : پھر سے کہیے۔
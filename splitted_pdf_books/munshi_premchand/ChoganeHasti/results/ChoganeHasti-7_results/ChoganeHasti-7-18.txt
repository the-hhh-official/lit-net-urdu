نگاہوں سے دیکھتا ہوا پایا۔ وہ صورت اور وہ نگاہ آج تک میرے دل پر منقوش ہے
اور ہمیشہ منقوش رہے گی ۔
پر بھو سیوک: صوفی اتم ہیں یہ کہتے شرم نہیں آتی ؟
صوفی نہیں ۔ شرم نہیں آتی۔ شرم کی بات ہی نہیں ہے۔ وہ مجھے اپنے عشق کے
قابل سمجھتے ہیں۔ یہ میرے لیے فخر کی بات ہے۔ ایسے درویش سیرت، ایسے ایثار
مجسم ، ایسے حوصلہ مند شخص کی معشوقہ بنے میں کوئی شرم نہیں ہے۔ اگر عشق کا تحفہ پا کر
کسی نوجوان دوشیزہ کو فخر ہوسکتا ہے تو وہ دوشیزہ میں ہوں ۔ یہی برکت تھی جس کے
حصول کے لیے میں اتنے دنوں تک صبر و استقلال کی تپیا کر رہی تھی۔ آج اسی
برکت کا مجھ پر نزول ہوا ہے تو یہ میرے لیے شرم کی بات نہیں بلکہ خوشی کی بات ہے۔
پر بھو سیوک مذہبی تضاد ہوتے ہوئے بھی ؟
صوفیہ: اس کا خیال وہ لوگ کرتے ہیں جن کا عشق خواہشات نفسانی پر مشتمل
ہے۔ مشق اور خواہش میں اتناہی فرق ہے، جتنا کہ سونا اور کانچ ( شیشہ ) میں ۔ مشق
اعتقاد کے مشابہ ہے ۔ دونوں میں صرف کمی بیشی کا فرق ہے ۔ اعتقاد میں عزت اور
عشق میں خدمت والے جذبات کی فراوانی ہوتی ہے۔ عشق کے لیے مذہبی تضاد کوئی
رکاوٹ نہیں پیدا کرتا ہے، ایسی رکاوٹ اس ارادہ کے لیے جس کا نتیجہ شادی ہے نہ
کہ اس مشق کے لیے جس کا نتیجہ قربانی ہے۔
پر بھوسیوک: میں نے تمہیں بتا دیا۔ یہاں سے چلنے کے لیے تیار ہو۔
صوفیہ مگر گھر پر کسی سے اس کا چرچا کرنے کی ضرورت نہیں ۔
پر بھو سیوک: اس سے بے فکر رہو۔
صوفیہ: کچھ طے ہوا ۔ یہاں سے ان کے جانے کا کب قصد ہے؟
پر بھو سیوک: تیاریاں ہو رہی ہیں۔ رانی جی کو یہ بات معلوم ہوئی تو ونے کی خیر
نہیں۔ مجھے تعجب نہ ہوگا اگر ماما سے اس کی شکایت کریں ۔
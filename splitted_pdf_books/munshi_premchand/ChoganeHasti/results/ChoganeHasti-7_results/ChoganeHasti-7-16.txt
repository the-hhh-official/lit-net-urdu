میں پہلے ہی سمجھ رہا تھا کہ تم انہیں کی طرف جھکو گی ۔
صوفی : اگر یہ اندیشہ تھا، پھر تم نے مجھے سچ کیوں بنایا تھا۔ تمہاری نظم نہایت اعلیٰ
پایہ کی ہے۔ میں اس کو سرا پا دل کش کہنے کے لیے تیار ہوں لیکن تمہارا یہ فرض ہے کہ
اپنی اس روحانی طاقت سے برادران وطن کو فائدہ پہنچاؤ۔ زوال کے حسن و عشق کا
راگ الاپنے کی ضرورت نہیں ہوتی ۔ اسے تم بھی قبول کرو گے۔ معمولی شعرا کے
لیے کوئی قید نہیں ہے۔ ان پر کوئی ذمہ داری نہیں ہے، لیکن تم کو ایشور نے جتنی ہی
خاص قدرت عطا کی ہے، تمہارے اوپر ذمہ داری بھی اتنی ہی زیادہ ہے۔
جب صوفیہ چلی گئی تو ونے نے پر بھوسیوک سے کہا: ”میں اس فیصلہ کو پہلے ہی
معلوم کر چکا تھا۔ تم نادم تو نہ ہوئے ہو گے؟“
پر بھو سیوک: اس نے تمہاری مروت کی ہے۔
ونے : بھائی! تم بڑے بے انصاف ہو۔ اس قدر مدلل فیصلہ پر بھی ان کے سر الزام
ہی عاید کر دیا۔ میں تو ان کی پختہ خیالی کا پیشتر ہی سے قائل تھا۔ آج سے معتقد ہو
گیا۔ اس فیصلہ نے میری قسمت کا فیصلہ کر دیا۔ پر بھو! مجھے خواب میں بھی یہ امید نہ
تھی کہ میں اتنی آسانی سے خواہشات کا نام بن جاؤں گا۔ میں راستہ سے ہٹ گیا۔
میرا ضبط کسی بنے ہوئے دوست کی طرح امتحان کے اول ہی موقع پر میرا ساتھ چھوڑ
گیا۔ میں خوب جانتا ہوں کہ میں آسمان کے تارے توڑنے جا رہا ہوں ۔ وہ پھل
کھانے جا رہا ہوں جو میرے لیے ممنوع ہے۔ خوب جانتا ہوں پر بھو! کہ میں اپنی
زندگی کو مایوسی کی بیدی پر قربان کر رہا ہوں ۔ اپنی والدہ محترمہ کے دل پر کلہاڑے چلا
رہا ہوں ۔ اپنی عزت و آبرو کی کشتی کو ذلت اور رسوائی کے سمندر میں ڈبو رہا ہوں۔
اپنی عظمت کی خواہشات کا خاتمہ کر رہا ہوں لیکن میرا دل اس کے لیے مجھے ملامت
نہیں کرتا ۔ صوفیہ کسی طرح میری نہیں ہو سکتی لیکن میں اس کا ہو چکا اور تمام عمر اسی کا
رہوں گا۔
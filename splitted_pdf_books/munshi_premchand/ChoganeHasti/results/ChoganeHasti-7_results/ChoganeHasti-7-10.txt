یہ کہہ کر جانہوی چلی گئی ۔ صوفی کا دل ہا کا ہو گیا۔ اس کو بڑی فکر تھی کہ اندو کے چلے
جانے پر یہاں میں کیسے رہوں گی ۔ کون میری بات پوچھے گا ، نا خواندہ مہمان کی
طرح پڑی رہوں گی۔ یہ اندیشہ جاتا رہا۔
اس دن سے اس کی اور خاطر مدارت ہونے لگی ۔ لونڈیاں اس کا منہ دیکھتی رہتیں
بار بارآ کر پوچھ جاتیں ۔ مس صاحبہ ! کوئی کام تو نہیں ہے ۔ کوچوان دونوں
وقت دریافت کرتا ۔ حکم ہو تو گاڑی تیار کروں ۔ رانی جی بھی دن میں ایک بار
ضرور آ کر بیٹھ جاتیں ۔ صوفی کو اب معلوم ہوا کہ ان کا دل استری جاتی کے ساتھ
بھلائی کرنے والے جذبات سے کس قدر معمور تھا۔ انہیں ہندوستان کی دیو یوؤں کو
اینٹ اور پتھر کے سامنے سر جھکاتے دیکھ کر دلی رنج ہوتا تھا۔ وہ ان کی مادہ پرستی ہو ہم
پرستی اور خود پرستی کو ملکی زوال کا خاص سبب مجھتی تھیں ۔ ان امور پر صوفی سے گھنٹوں
گفتگو کیا کرتیں۔ اس مہربانی و محبت نے آہستہ آہستہ صوفی کے دل سے مغائرت
کے خیالات کو مٹانا شروع کیا۔ اس کے خیالات و اطوار میں تغیر ہونے لگا۔ لونڈیوں
سے کچھ کہتے ہوئے اب بچک نہ ہوتی۔ مکان کے کسی حصہ میں جاتے ہوئے اب
تامل نہ ہوتا ، لیکن تفکرات میں جوں جوں کمی ہوتی تھی عیش پسندی میں اضافہ ہو رہا
تھا۔ اس کی فراغت کے اوقات میں ترقی ہونے لگی۔ تفریح سے رغبت پیدا ہوئی۔
کبھی مصوران قدیم کی تصاویر دیکھتی کبھی باغ کی سیر کرنے چلی جاتی۔ کبھی پیانو پر
جا بیٹھی۔ یہاں تک کہ کبھی کبھی رانی کے ساتھ شطرنج بھی کھیلنے لگی ۔ زیورات اور
کپڑوں کی طرف سے اب بے پروائی نہ رہی ۔ گاؤن کے بدلے ریشمی ساڑھیاں
پہننے لگی۔ رانی جی کے اصرار سے کبھی کبھی پان بھی کھا لیتی ۔ کنگھی چوٹی سے انس ہوا۔
فکر بے تعلقی پیدا کرتی ہے۔ بے فکری کا کھیل تماشے سے میل ہے۔
ایک روز تیسرے پہر وہ اپنے کمرہ میں بیٹھی کچھ پڑھ رہی تھی ۔ گرمی اتنی سخت تھی
کہ برقی پنکھوں اور خس کی ٹیوں کے ہوتے ہوئے بھی بدن سے پسینہ نکل رہا تھا۔
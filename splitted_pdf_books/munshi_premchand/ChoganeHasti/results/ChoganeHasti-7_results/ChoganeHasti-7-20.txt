کتابوں کی طرف دیکھنے کو جی نہ چاہتا تھا۔ دوسر ا سمتی کو اپنے مجوزہ مضامین پر تقریر
سنانے کا موقع بھی نہ پاتا تھا۔ دونوں ہی کے لیے مشق کا موتی عشق کا نشہ ثابت ہو
رہا تھا۔
ایک روز رات کو کھانا کھانے کے بعد صوفیہ رانی جی کے پاس بیٹھی ہوئی کوئی اخبار
پڑھ کر سنا رہی تھی کہو نے سنگھ آ کر بیٹھ گئے ۔ صوفی کی عجیب حالت ہوگئی ۔ پڑھتے
پڑھتے بھول جاتی کہ کہاں تک پڑھ گئی ہوں اور پڑھی ہوئی سطروں کو دوبارہ پڑھنے
لگتی ۔ وہ بھی اٹک اٹک کر الفاظ پر نظر نہ جمتی ۔ وہ بھول جانا چاہتی تھی کہ کمرہ میں رانی
کے علاوہ کوئی اور شخص بیٹھا ہوا ہے مگر ونے کی طرف دیکھے بغیر ہی اس کو غائبانہ علم
سا ہو جاتا تھا کہ اب وہ میری طرف دیکھ رہے ہیں اور فورا ہی اس کا دل بے قابو ہو
جاتا تھا۔ جانہوی نے کئی بار ٹو کا۔ سوتی تو نہیں ہو؟ کیا بات ہے؟ رک کیوں جاتی
ہو؟ آج تمہیں کیا ہو گیا ہے بیٹی ؟ دفعتا ان کی نگاہ و نے سنگھ پر پڑی۔ اسی وقت
جب وہ عاشقانہ نگاہوں سے اس کی طرف دیکھ رہے تھے ۔ جانہوی کا شگفتہ اور
مطمئن چہرہ تمتما اٹھا ۔ گویا باغ میں آگ لگ گئی ۔ تیز نگاہی سے و نے سنگھ کی طرف
دیکھ کر بولی ۔ ” تم کب جارہے ہو ؟؟
ونے بہت جلد ۔
جانبوی: میں بہت جلد کا مطلب یہ سمجھتی ہوں کہ تم کل ہی علی الصبح روانہ ہو جاؤ
گے۔
ونے : ابھی ساتھ جانے والے چند آدمی باہر گئے ہوئے ہیں ۔
جانہوی کوئی ہرج نہیں ۔ وہ پیچھے سے چلے جائیں گے۔ تم ہمیں کل ہی جانتا ہوگا ۔
ونے : جوارشاد
جانہوی: ابھی جا کر سب آدمیوں کو اطلاع دے دو۔ میں چاہتی ہوں کہ تم لوگ
طلوع آفتاب کے وقت اسٹیشن پر پہنچ جاؤ۔
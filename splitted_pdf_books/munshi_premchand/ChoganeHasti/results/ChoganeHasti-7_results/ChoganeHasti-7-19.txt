صوفیہ نے غرور سے سر اٹھا کر کہا۔ ”پر بھو! کیسی بچوں کی سی باتیں کرتے ہو۔ عشق
بے خوفی کا منتر ہے ۔ عشق کی پرستش کرنے والا دنیا کے بھی تفکرات اور بندشوں سے
آزاد ہو جاتا ہے۔“
پر بھو سیوک چلے گئے تو صوفیہ نے کتاب بند کر دی اور باغ میں جا کر ہری گھاس پر
لیٹ گئی۔ اس کو آج کھلے ہوئے پھولوں میں ، آہستہ آہستہ چلنے والی ہوا میں ،
درختوں پر چہکنے والی چڑیوں کی آواز میں، آسمان کی سرخی میں، ایک عجیب رونق ،
ایک نا قابل بیان خوبصورتی، ایک روحانی جلوہ کا سماں نظر آتا تھا۔ وہ عشق کا انمول
موتی پاگئی۔
ایک ہفتہ ہو گیا مگر ونے سنگھ نے راجپوتا نہ کا سفر نہ کیا۔ وہ کسی نہ کسی بہانہ سے دن
ٹالتے جاتے تھے۔ کوئی تیاری نہ کرنی تھی ۔ پھر بھی تیاریاں پوری نہ ہوتی تھیں۔ اب
ونے اور صوفیہ دونوں ہی کو معلوم ہونے لگا کہ عشق کو جب کہ وہ عورت اور مرد دونوں
ہی میں ہو، خواہشات نفسانی سے مبرا رکھنا اتنا آسان نہیں ہے، جتنا انہوں نے سمجھا
تھا۔ صوفی ایک کتاب بغل میں دبا کر علی الصبح باغ میں جا بیٹھتی ۔ شام کو بھی کہیں اور
جگہ سیر کرنے نہ جا کر وہیں چلی جاتی ۔ و نے بھی اس سے کچھ فاصلہ پر لکھتے پڑھتے
کتے سے کھیلتے یا کسی دوست سے باتیں کرتے ضرور دکھائی دیتے ۔ دونوں ایک
دوسرے کی طرف دزدیدہ نگاہوں سے دیکھ لیتے تھے، پر شرم کے سبب کوئی بات
چیت کرنے میں پیش قدمی نہ کرتا تھا۔ دونوں ہی حیا دار تھے۔ پر دونوں ہی اس
خاموش بیانی کا مطلب سمجھتے تھے۔ پہلے اس زبان کا علم نہ تھا۔ دونوں کے دل میں
ایک ہی خواہش ، ایک ہی بے قراری، ایک ہی تڑپ، ایک ہی آگ تھی۔ خاموش
بیانی سے انہیں تسکین نہ ہوتی، لیکن کسی کو گفتگو کرنے کی کچھ جرات نہ ہوتی ۔ دونوں
اپنے اپنے دلوں میں عشقیہ گفتگو کی نئی نئی باتیں سوچ کر آتے اور وہاں جا کر سب
بھول جاتے ۔ دونوں ہی عہد کے پکے اور معیار کے پجاری تھے، لیکن ایک کاندہی
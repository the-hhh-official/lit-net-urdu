جائے کہ میں اس کا گلا گھونٹ دوں !
یہ کہتے کہتے رانی کے چہرہ پر ایک عجیب رونق نظر آنے لگی ۔ اشک آلود آنکھوں میں
خودداری کی سرخی جھلکنے لگی ۔ صوفیہ حیرت سے رانی کامنہ تا کنے لگی ۔ اس نازک جسم میں اس
قدر محبت آگیں اور بلند حوصلہ دل میں چھپا ہوا ہے ، اس کا اسے خیال بھی نہ تھا۔
ذرا دیر بعد رانی نے پھر کہا ۔ بیٹی ! میں جوش میں تم سے اپنے دل کی کتنی ہی باتیں کہہ
گئی ، پر کیا کروں۔ تمہارے چہرہ پر ایسی دلکش سادگی ہے جو میرے دل کو اپنی طرف بے
اختیار کھینچتی ہے ۔ اتنے دنوں میں میں نے تم کو خوب پہچان لیا۔ تم اندو نہیں تم عورت کی
شکل و نے ہو۔ کنور صاحب تم پر فریفتہ ہو گئے ہیں۔ گھر آتے ہیں تو تمہاری چر چا ضرور
کرتے ہیں۔ اگر مذہبی رکاوٹ نہ ہوتی تو (مسکرا کر ) انہوں نے مسٹر سیوک کے پاس
ونے کی شادی کا پیغام کبھی کا بھیج دیا ہوتا ۔
صوفیہ کا چہرہ شرم سے سرخ ہو گیا۔ بڑی بڑی پلکیں نیچے کو جھک گئیں اور لبوں پر ایک
نہایت خفیف سکون بخش اور دلکش تبسم کی جھلک دکھائی دی۔ اس نے دونوں ہاتھوں سے
منہ چھپا لیا اور بولی ۔ آپ مجھے گالیاں دے رہی ہیں ۔ میں بھاگ جاؤں گی ۔“
رانی: اچھا شر ماؤ مت۔ میں یہ ذکر ہی نہ کروں گی۔ میرا تم سے یہی کہنا ہے کہ اب
تم ہیں یہاں کسی بات میں پس و پیش نہ کرنا چاہیے ۔ اندو تمہاری سہیلی تھی۔ تمہارے مزاج
سے واقف تھی۔ تمہاری ضروریات کو بجھتی تھی۔ مجھ میں اتنی تمیز نہیں ہے۔ تم اس گھر کو اپنا
گھر سمجھو۔ جس چیز کی ضرورت ہو بلا تامل کہہ دو ۔ اپنی مرضی کے موافق کھانا بنوالو ۔ جب
سیر کرنے کو جی چاہے گاڑی تیار کرا لوں کسی نوکر کو کہیں بھیجنا چاہو بھیج دو۔ مجھے کچھ پوچھنے کی
ضرورت نہیں۔ مجھ سے کچھ کہنا ہو تو فوراً چلی آؤ۔ پیشتر سے اطلاع دینے کی ضرورت
نہیں۔ یہ کمرہ اگر پسند نہ ہو تو میرے بغل والے کمرے میں چلو جس میں اندو ر ہتی تھی ۔
وہاں جب میرا جی چاہے گا تم سے باتیں کر لیا کروں گی ۔ جب فرصت ملے مجھے ادھر ادھر
کی خبریں سنا دینا۔ بس یہ سمجھو کہ تم میری پرائیویٹ سیکرٹری ہو۔
وقت میرے ہی پاس بیٹھارہتا۔ کبھی پنکھا جھلتا، کبھی پاؤں سہلاتا ،کبھی رامائن اور مہا
بھارت پڑھ کر سناتا ۔ کتنا ہی کہتی بیٹا ! جاؤ گھومو ، پھر و ۔ آخر یہ لونڈیاں باندیاں کسی
دان کام آئیں گی ۔ ڈاکٹر روز آتے ہیں تم کیوں میرے ساتھ کتی ہوتے ہو لیکن وہ
کسی طرح بھی نہ جاتا۔ اب کچھ دنوں سے سیواسمتی کا انتظام کر رہا ہے۔ کنور
صاحب کو جو سیو اسمتی سے اتنی دلچسپی ہے ، وہ و نے ہی کی صحبت کی برکت ہے۔ ورنہ
آج سے تین سال بیشتر ان کا ساعیش پسند سارے شہر میں نہ تھا۔ دن میں دو بار
حجامت بنتی تھی ۔ درجنوں دھوبی اور درزی کپڑے دھونے اور سینے کے لیے نوکر
تھے۔ پیرس سے ایک ہوشیار دھوبی کپڑے سنوارنے کے لیے آیا تھا۔ کشمیر اور اٹلی
کے باورچی کھانا پکاتے تھے ۔ تصویروں کا اتنا شوق تھا کہ کئی با رعمدہ تصاویر خرید نے
کے لیے اٹلی تک کا سفر کیا۔ سیر کرنے نکلتے تو مسلح سواروں کی ایک جماعت ساتھ
چلتی ۔ شکار کھیلنے کی مت تھی۔ مہینوں شکار ہی کھیلتے رہتے ۔ کبھی کشمیر کبھی بیکانیر کبھی
نیپال صرف شکار کھیلنے کی غرض سے جاتے رونے نے ان کی کایا پیٹ کر رکھ دی ۔ جنم
کا بیرا گئی ہے۔ پہلے جنم میں ضرور کوئی رشی رہا ہو گا۔
صوفی : آپ کے دل میں خدمت اور اعتقاد کے ایسے باند جذبات کسی طرح پیدا
ہوئے؟ یہاں تو عموماً رانیاں عیش پرستی ہی میں محو رہتی ہیں ۔
جانبوی: بیٹی ! یہ ڈاکٹر گنگولی کی نصیحتوں کے سبب ہوا۔ جب اندو دو سال کی تھی
تب میں بیمار پڑی ۔ ڈاکٹر گنگولی میرے معالجہ کی غرض سے آئے ۔ ضعف قلب کی
شکایت تھی ۔ طبیعت گھبرایا کرتی ۔ گویا کسی نے جادو کر دیا ہو ۔ ڈاکٹر صاحب نے مجھے
مہا بھارت پڑھ کر سنانا شروع کیا۔ اس میں میرا جی اس قدر لگا کہ کبھی کبھی آدھی
رات تک بیٹھی پڑھا کرتی ۔ تھک جاتی تو ڈاکٹر صاحب سے پڑھوا کر سنتی ۔ پھر تو
بہادری کی داستانوں کے پڑھنے کا مجھے ایسا چسکا لگا کہ راجپوتوں کی ایسی کوئی داستان
نہیں جو میں نہ پڑھی ہو۔ اس وقت سے میرے دل میں قومی محبت کا جذ بہ پیدا ہوا۔
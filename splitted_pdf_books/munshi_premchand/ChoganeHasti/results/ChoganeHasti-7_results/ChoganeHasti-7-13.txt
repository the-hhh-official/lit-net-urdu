و نے سنگھ : بار بار وہی باتیں کیا کہوں ۔
پر بھو سیوک: میں آپ کے کہنے کا خلاصہ بیان کر دوں ۔
و نے سنگھ میرے دل میں ایک بات آئی کہہ دی ۔ آپ بے فائدہ اسے اتنا طول
دے رہے ہیں۔
پر بھو سیوک: آخر آپ ان جذبات کو صوفی کے سامنے ظاہر کرتے ہوئے کیوں
شرماتے ہیں ؟
و نے سنگھ شرما تا نہیں ہوں لیکن میرا آپ کے ساتھ کوئی جھگڑا نہیں ہے۔ آپ کو
انسانی زندگی کا یہ معیار بہترین معلوم ہوتا ہے ۔ مجھے وہ اپنی موجودہ حالت کے
خلاف بچتا ہے۔ اس میں جھگڑے کی کوئی بات نہیں ہے۔
پر بھو سیوک: ( ہنس کر ) ہاں یہی تو میں آپ سے کہلا نا چاہتا ہوں کہ آپ اس کو
موجودہ حالت کے خلاف کیوں سمجھتے ہیں؟ کیا آپ کے خیال میں شادی شدہ زندگی
با لکل حقیر ہے اور کیا دنیا کے کل آدمیوں کو سنیاس لے لینا چاہیے؟
ونے سنکھ میرا یہ مطلب ہرگز نہیں کہ دنیا کے کل آدمیوں کو سنیاس لے لینا
چاہیے ۔ میرا مطلب صرف یہ تھا کہ ایسی زندگی خود غرضی کے بڑھانے والی ہے۔
اس کے ثبوت کی ضرورت نہیں اور اس کے انحطاط کی حالت میں جب کہ خود غرضی
ہماری رگوں میں کوٹ کوٹ کر بھری ہوئی ہے، جب کہ ہم اپنی غرض کے بغیر کوئی بات
یا کوئی کام نہیں کرتے ۔ یہاں تک کہ ماں بیٹے کے تعلق میں، استاد شاگرد کے تعلق
میں ، زن شوہر کے تعلق میں خود غرضی کا خاص جزو ہے۔ تو ایسا ہوتے ہوئے کسی بلند
پایہ شاعر کے لیے اس کی زندگی کی سراہنا کرنا ، اس کی تعریفوں کے پل باندھنا،
زیب نہیں دیتا ۔ ہم اس کی زندگی سے پیدا ہونے والے سکھوں کے غلام ہو رہے
ہیں ۔ ہم نے اس کو اپنی زندگی کا معیار سمجھ رکھا ہے ! اس وقت ہم کو ایسے وفا شعار،
ایثار نفس اور بے غرض کام کرنے والوں کی ضرورت ہے جو قومی اصلاح کے لیے اپنی
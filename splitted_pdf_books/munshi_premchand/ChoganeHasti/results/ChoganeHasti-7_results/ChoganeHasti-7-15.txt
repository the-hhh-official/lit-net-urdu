اور کسی آشرم میں نہیں مل سکتے ۔ مجھے تو یہاں تک کہنے میں تامل نہیں ہے کہ انسان
کے لیے یہی ایک ایسا دھرم ہے جو فطرتی کہا جا سکتا ہے ۔ جن کارناموں نے انسانی
قومیت کے چہرہ کو جلا بخشی ہے ، ان کا سہرا جوگیوں کے نہیں بلکہ گرہست زندگی کا سکھ
بھوگنے والوں کے سر ہے۔ ہری چند رجوگی نہیں تھا۔ رام چندر جوگی نہیں تھے۔ کرشن
تارک الدنیا نہیں تھے۔ نپولین تارک الدنیا نہیں تھا۔ تحسن جوگی نہیں تھا۔ مذہب
اور علم کے میدان عمل بھوگیوں نے ضرور شہرت حاصل کی ہے لیکن میدان عمل میں
شہرت کا سہرا بھوگیوں کے سر بندھا ہے۔ تاریخ میں ایسا ایک بھی ثبوت نہیں ملتا کہ
کسی قوم کی نجات تیا گیوں کے ذریعہ ہوئی ہو۔ آج بھی ہندوستان میں دس لاکھ
سے زیادہ تیا گی بستے ہیں، پر کون کہہ سکتا ہے کہ ان سے سوسائٹی کو کچھ فائدہ پہنچ رہا
ہے۔ ممکن ہے پوشیدہ طریقہ پر ایسا ہوتا ہو، لیکن ظاہر تو نہیں دکھائی دیتا ۔ پھر یہ امید
کیوں کر کی جاسکتی ہے کہ گرہستی سے بچنے میں قوم کا کوئی خاص فائدہ ہوگا۔ ہاں اگر
کم فہمی کو آپ فائدہ سمجھتے ہو تو ضرور ہوگا۔
یہ گفتگو ختم کر کے پر بھوسیوک نے صوفیہ سے کہا۔ ” تم نے فریقین کی باتیں سن
لیں ۔ تم اس عدل گستری کی جگہ پر ہو، سچ جھوٹ کا فیصلہ کرو۔
صوفی : اس کا فیصلہ تو تم آپ ہی کر سکتے ہو۔ تمہاری سمجھ میں گانا تو بہت اچھی چیز
لگتی ہے؟
پر بھوسیوک ضرور
صوفی: لیکن اگر کسی گھر میں آگ لگی ہوئی ہو تو وہاں رہنے والوں کو گاتے بجاتے
دیکھ کر تم کیا کہو گے؟
پر بھوسیوک: بیوقوف کہوں گا اور کیا۔
صوفی : کیوں؟ گانا تو کوئی بری چیز نہیں؟
پر بھو سیوک : تو یہ صاف صاف کیوں نہیں کہتیں کہ تم نے انہیں ڈگری دے دی۔
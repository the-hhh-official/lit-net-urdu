اچھا ہوا ۔ تیا گی لڑکے کا بھوگی باپ یہ واقعی مضحکہ خیز بات ہوتی ۔ وہ کھلے دل سے
ونے کے نیک کاموں میں حصہ لیتے ہیں اور میں کہہ سکتی ہوں کہ ان کی اس رغبت و
مصروفیت کے بغیر و نے کو کبھی اس قدر کامیابی نہ حاصل ہوتی۔ سیوا سمتی میں اس
وقت ایک سو نوجوان ہیں جن میں امیر گھرانوں کے ہیں ۔ کنور صاحب کی تمنا ہے کہ
سمتی کے ممبر ان کی پوری تعداد پانچ سو تک بڑھا دی جاوے۔ ڈاکٹر گنگولی اس
پیرانہ سالی کے باوجو د بھی بڑے حوصلہ اور خوشی کے ساتھ مستی کا کام کرتے ہیں۔ وہی
اس کے منتظم ہیں۔ جب کونسل کے کاموں سے فراغت ملتی ہے تو ہر روز دو ڈھائی
گھنٹے نوجوانوں کے سامنے جسمانی علم پر لکچر دیتے ہیں ۔ یہاں کی تعلیم پورے تین
سالوں میں ختم ہوتی ہے۔ تب خدمتی کام شروع کیا جاتا ہے۔ اب کے میں نو جوان
پاس ہوں گے اور یہ تجویز کیا گیا ہے کہ وہ دو سال تک ہندوستان کا سفر کریں ۔ مگر
شرط یہ ہے کہ ان کے ساتھ لوٹا ، ڈور ، دھوتی اور کمبل کے سوا اور کسی قسم کا رخت سفر نہ
ہو ۔ یہاں تک کہ خرچ کے لیے روپے بھی نہ رکھے جائیں ۔ اس سے کئی فائدے
ہوں گے ۔ نوجوانوں کو مشکلات کا سامنا کرنے کی عادت پڑے گی۔ انہیں ملک کی
واقعی حالت کا علم ہوگا۔ نظری زاویہ وسیع ہو جائے گا اور سب سے بڑی بات یہ کہ
چال چلن درست اور مضبوط ہوگا ۔ استقلال ، جرات ، تدبیر اور ارادہ و غیرہ اوصاف
کی افزونی ہو گی ۔و نے ان لڑکوں کے ساتھ جا رہا ہے اور میں غرور سے پھولی نہیں
ساتی کہ میر الڑ کا قومی فلاح و بہبود کے لیے یہ کام کر رہا ہے اور تم سے سچ کہتی ہوں کہ
اگر کوئی ایسا موقع آپڑے کہ قوم کی بھلائی کے لیے اس کو جان دینا پڑی تو مجھے ذرا
بھی رنج نہ ہو گا، رنج تب ہو گا جب میں اس کو دولت و ثروت کے سامنے سر جھکاتے
یا حد فرض کے پیچھے قدم رکھتے دیکھوں گی ۔ ایشور نہ کرے میں وہ دن دیکھنے کے لیے
زندہ رہوں ۔ میں نہیں کہہ سکتی کہ کہ اس وقت میرے دل کی کیا حالت ہو گی ؟ شاید
میں ونے کے خون کی پیاسی ہو جاؤں ، شاید میرے ان کمزور ہاتھوں میں اتنی سکت آ
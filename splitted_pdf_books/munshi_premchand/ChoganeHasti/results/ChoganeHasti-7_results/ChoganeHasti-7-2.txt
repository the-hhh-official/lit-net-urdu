سنگھ کو دیکھ کر بولی ۔ کیون و نے ! اگر تمہاری استری اپنی کسی سہیلی کو چند دنوں کے
لیے اپنے ساتھ رکھنا چاہے تو تم اسے منع کر دو گے یا خوش ہو گے؟“
و نے میرے سامنے یہ سوال کبھی پیدا ہی نہ ہو گا۔ اس لیے میں اس خیال سے
اپنے دماغ کو تکلیف نہیں دینا چاہتا۔
اندو: یہ سوال تو پہلے ہی پیدا ہو چکا ہے۔
ونے بہن ! مجھے تمہاری باتوں سے خوف معلوم ہوتا ہے۔
اندو : اس لیے کہ تم اپنے کو دھوکا دے رہے ہو لیکن دراصل تم اس سے بہت گہرے
پانی میں ہو جتنا تم سمجھتے ہو۔ کیا تم سمجھتے ہو کہ تمہارا کئی کئی روز تک گھر میں نہ آنا ۔ ہر
وقت سیوا سمتی کے کاموں میں مشغول رہنا۔ مس صوفیہ کی طرف آنکھ اٹھا کر نہ
دیکھنا۔ اس کے سایہ سے بھاگنا ۔ اس ہل چل کو چھپا سکتا ہے جو تمہارے دل میں
تیزی کے ساتھ مچھی ہوئی ہے؟ لیکن یاد رکھنا کہ اس ہل چل کی آواز ذرا بھی سنائی
دے ورنہ اچھا نہ ہوگا۔ صوفیہ تمہارا اس قدر احترام کرتی ہے جتنا کوئی ستی اپنے شو ہر کا
بھی نہ کرتی ہو گی ۔ وہ تم پر عقیدت رکھتی ہے۔ تمہارے ضبط ، ایثار اور خدمت کے
جذبات نے اس کو فریفتہ بنا دیا ہے، لیکن اگر میں ٹھیک سمجھتی ہوں تو اس کی عقیدت
میں عشق کا ذرا بھی شائبہ نہیں ۔ اگر چھتے ہیں صلاح دینا بے سود ہے کیونکہ تم اس راستہ
کی مشکلات سے خوب واقف ہو، پھر بھی میں تم سے باصرار کہتی ہوں کہ تم کچھ دن
کے لیے کہیں چلے جاؤ۔ تب تک شاید صوفی بھی اپنے لیے کوئی نہ کوئی راستہ ڈھونڈ
نکالے گی۔ ممکن ہے اس وقت کی ہوشیاری سے دو جانوں کا ستیا ناس ہونے سے بچ
جائے ۔
ونے بہن ! جب تم سب کچھ جانتی ہی ہو تو تم سے کیا چھپاؤں ۔ اب میں ہوشیار
نہیں بن سکتا ۔ ان چار پانچ مہینوں میں میں نے جو روحانی تکلیف برداشت کی ہے،
اسے میرا دل ہی جانتا ہے۔ میری مقتل بگڑ گئی ہے۔ میں آنکھیں کھلی ہونے پر بھی
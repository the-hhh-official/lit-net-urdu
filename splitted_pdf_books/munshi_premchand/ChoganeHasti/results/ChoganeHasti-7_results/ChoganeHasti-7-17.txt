پر پھوڑو نے ! اگر صوفی کو یہ بات معلوم ہوگئی تو وہ یہاں ایک منٹ بھی نہ رہے گی۔
کہیں وہ خود کشی نہ کرلے۔ خدا کے لیے ایسا کام نہ کرو۔
و نے سنگھ نہیں پر بھو! میں بہت جلد یہاں سے جاؤں گا اور پھر کبھی نہ آؤں گا۔
میرا دل جل کر خاک سیاہ ہو جائے مگر صوفی کو آنچ بھی نہ لگنے پائے گی ۔ میں کسی دور
مقام میں بیٹھا ہوا اس علم ، دانانی اور پاکیزگی کی دیوی کی پرستش کیا کروں گا۔ میں تم
سے سچ کہتا ہوں کہ میرے عشق میں نفسانیت کا شائبہ بھی نہیں ۔ میری زندگی کو بامعنی
بنانے کے لیے یہ محبت ہی کافی ہے ۔ یہ مت سمجھو کہ میں اپنی ملکی خدمت کے کام کو
ترک کر رہا ہوں نہیں ایسا نہ ہو گا۔ میں اب بھی اسی راستہ پر چلتا رہوں گا۔ فرق
صرف اتنا ہو گا کہ غیر مجسم کی جگہ، جسم کی نہ دکھائی دینے والے کی جگہ ، دکھائی دینے
والے کی پوجا اور بھکتی کروں گا۔
اس وقت جانہوی نے دفعتاً آ کر کہا ۔ نے اذرا اندو کے پاس چلے جاؤ کئی روز
سے اس کا کچھ حال نہیں ملا۔ مجھے اندیشہ ہو رہا ہے کہ کہیں بیمار تو نہیں ہوگئی ۔ خط بھیجنے
میں اتنی دیر تو کبھی نہ کرتی تھی ۔
ونے تیار ہو گئے ۔ کرتہ پہنا۔ ہاتھ میں سونٹالیا اور چل دیئے پر بھوسیوک
صوفی کے پاس جا کر بیٹھ گئے اور سوچنے لگے۔ و نے سنگھ کی باتیں اس سے کہوں یا نہ
کہوں ۔ صوفی نے انہیں متفکر دیکھ کر پوچھا: کنور صاحب کچھ کہتے تھے؟“
پر بھو سیوک: اس بارے میں تو کچھ نہیں کہتے تھے، مگر تمہارے بارے میں ایسے
خیالات کا اظہار کیا جن کا مجھے وہم و گمان بھی نہ تھا۔
صوفی نے لمحہ بھر زمین تاکنے کے بعد کہا۔ میں سمجھتی ہوں ۔ پہلے ہی سمجھ جانا
چاہیے تھا، مگر میں اس سے پریشان نہیں ہوں ۔ یہ جذ بہ میرے دل میں اس وقت
پیدا ہوا جب یہاں آنے کے چوتھے روز میں نے آنکھیں کھولیں اور نیم بیہوشی کی
حالت میں ایک فرشتہ صورت انسان کو سامنے کھڑا ہو اور اپنی طرف محبت آمیز
تم ہیں سر کے بل چلنے کو کہیں تو تمہارا فرض ہے کہ سر کے بل چلو تم اتنے ہی میں گھبرا
گئیں۔
اندو: آپ مجھ سے وہ کرنے کے لیے کہتی ہیں جو میرے لیے نا ممکن ہے۔
جانبوی: چپ رہو۔ میں تمہارے منہ سے ایسی باتیں نہیں سن سکتی ۔ مجھے اندیشہ ہو
رہا ہے کہ کہیں صوفی کی آزاد خیالی کا جادو تمہارے اوپر بھی تو نہیں چل گیا ؟
اندو نے اس کا کچھ جواب نہ دیا ۔ خوف تھا کہ میرے منہ سے کوئی ایسا لفظ نہ نکل
پڑے جس سے اماں کے دل میں یہ شک اور بھی جگہ پکڑ لے تو بے چاری صوفی کا
یہاں رہنا ہی مشکل ہو جائے ۔ وہ راستہ بھر ایک دم خاموش بیٹھی رہی ۔ جب گاڑی
پھر مکان پر پہنچی اور وہ اتر کر اپنے کمرہ کی طرف جانے لگی تو جانہوی نے کہا ۔ بیٹی!
تم سے ہاتھ جوڑ کر کہتی ہوں۔ مہیند رسے اس بارے میں اب ایک لفظ بھی نہ کہنا۔
نہیں تو مجھے بہت رنج ہو گا ۔“
اندو نے ماں کو کچھ اس انداز سے دیکھا جس سے اس کی خستہ دلی کا اظہار ہوتا
تھا۔ پھر اپنے کمرہ میں چلی گئی ۔ خوش قسمتی سے مہیند رمار کھانا کھا کر سیدھے باہر چلے
گئے ورنہ اندو کے لیے اپنے خیالات کا رو کنا بہت مشکل ہو جاتا ۔ اس کے دل میں رہ
رہ کر اس امر کی تحریک ہوتی تھی کہ چل کر صوفیہ سے معافی مانگوں۔ صاف صاف کہہ
دوں ۔ بہن میرا کچھ بس نہیں ہے۔ میں کہنے کو رانی ہوں مگر دراصل مجھے اس قدر
آزادی بھی نصیب نہیں جس قدر کہ میرے گھر کے مہریوں کو ہے ۔“ لیکن یہ سوچ کر
رہ جاتی کہ شوہر کی غیبت کرنا میرے مذہبی فرض کے خلاف ہے۔ میں صوفی کی
نگاہوں میں گر جاؤں گی۔ وہ مجھے گی اس میں ذرا بھی خودداری نہیں ہے۔
نو بجے و نے سنگھ اس سے ملنے آئے ۔ وہ دمانی بہیجان کی حالت میں بیٹھی ہوئی
اپنے صندوق میں سے صوفی کے لیے خریدے ہوئے کپڑے نکال رہی تھی اور سوچ
رہی تھی کہ انہیں اس کے پاس کیسے بھیجوں۔ خود جانے کی ہمت نہ پڑتی تھی ۔و نے
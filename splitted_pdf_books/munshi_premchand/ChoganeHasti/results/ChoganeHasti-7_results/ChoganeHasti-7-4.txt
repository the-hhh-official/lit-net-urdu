(9)
صوفیہ اس وقت اس حالت میں تھی جب ایک معمولی نہی کی بات، ایک معمولی
آنکھوں کا اشارہ کسی کا اس کو دیکھ کر مسکرادینا کسی مہری کا اس کے حکم کی تعمیل میں ایک لمحہ
توقف کرنا ، ایسی ہزاروں باتیں جو روز ہی گھروں میں ہوتی رہتی ہیں اور جن کی کوئی پروا
بھی نہیں کرتا ، اس کا دل دکھانے کے لیے کافی ہو سکتی تھیں ۔ چوٹ کھایا ہوا عضو معمولی سی
تھیں بھی نہیں سہہ سکتا۔ پھر اندو کا اسے کچھ کہے بغیر ہی چلا جانا کیوں نہ رنجیدہ ہوتا ۔ اندو
تو چلی گئی مگر وہ بہت دیر تک اپنے کمرے کے دروازہ پر بت بنی کھڑی سوچتی رہی ۔ یہ تحقیر
کیوں؟ میں نے ایسا کون سا قصور کیا ہے جس کی مجھے یہ سزا ملی ہے؟ اگر اس کو یہ منظور نہ تھا
کہ مجھے ساتھ لے جاتی تو صاف صاف کہہ دینے میں کیا ہرج تھا۔ میں نے اس کے
ساتھ جانے کے لیے اصرار تو کیا نہ تھا! کیا میں اتنا بھی نہیں جانتی کہ مصیبت میں کوئی کسی کا
ساتھی نہیں ہوتا ۔ وہ رانی ہے، اس کی اتنی نوازش کیا کم تھی کہ وہ میرے ساتھ نہیں بول لیا
کرتی تھی ؟ میں اس کی سہیلی بنے لائق کب تھی ؟ کیا مجھے اتنی سمجھ بھی نہ تھی ؟ لیکن اس طرح
آنکھیں پھیر لینا کون سی شرافت ہے؟ راجہ صاحب نے نہ مانا ہو گا۔ یہ صرف ایک بہانہ
ہے۔ راجہ صاحب اتنی سی بات کو کبھی نا منظور نہ کر سکتے ۔ اندو نے خود ہی کچھ سوچا ہو گا۔
وہاں بڑے بڑے آدمی آویں گے ۔ ان سے اس کا تعارف کیونکر کراؤں گی؟ شاید یہ
خیال ہوا ہو کہ کہیں اس کے سامنے میرا رنگ پھیکا نہ پڑ جائے ۔ بس یہی بات ہے اگر میں
جاہل اور صورت سیرت سے بے بہرہ ہوتی تو وہ مجھے ضرور ساتھ لے جاتی ۔ میری بد رنگی
سے اس کا رنگ اور چمک اٹھتا میری بد نصیبی !
یہ ابھی دروازہ پر کھڑی ہی تھی کہ جانبوی بیٹی کو رخصت کر کے لوٹیں اور صوفی کے کمرہ
میں آکر بولیں ۔ بیٹی امیرا قصور معاف کرو۔ میں نے ہی تم کو روک لیا ۔ اند و کو برا معلوم
ہوا پر کروں کیا ؟ وہ تو گئی ہی تم بھی چلی جاتیں تو میرا دن کیسا کتا ؟ و نے بھی راجپوتانہ
جانے کو تیار بیٹھے ہیں۔ میری تو موت ہو جاتی ۔ تمہارے رہنے سے میرا دل بہلتا رہے گا۔
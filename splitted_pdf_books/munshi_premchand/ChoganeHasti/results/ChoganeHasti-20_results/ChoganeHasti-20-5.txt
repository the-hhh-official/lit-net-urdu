میں بھی اسے ہمیشہ کے لیے اپنی زندگی کا اصول بنانے کو تیار نہیں ہوں لیکن جب
تک ہم ایک دوسرے کے سامنے آئینہ نہ بن جائیں ، اس وقت تک میں اس قسم کے
تعلقات کو ضروری خیال کرتی ہوں ۔
کلارک: میں تمہاری مرضی کا غلام ہوں ۔ صرف اتنا کہہ سکتا ہوں کہ تمہارے بغیر
میری زندگی وہ مکان ہے جس میں مکین نہیں ۔ وہ چراغ ہے جس میں روشنی نہیں ۔ وہ
شعر ہے جس میں تاثیر نہیں ۔
صوفیہ بس بس یه عاشقانه گفتگو صرف عشقیہ کتب کے لیے زینت بخش ہے۔ یہ لو
پانڈے پور آ گئے ۔ اندھیرا ہو رہا ہے ۔ سور داس چلا گیا ہو گا ۔ یہ حال سنے گا تو اس
غریب کا دل ٹوٹ جائے گا۔
کلارک اس کی پرورش کا کوئی اور بندو بست کر دوں؟
صوفیہ: اس زمین سے اس کی پرورش نہیں ہوتی تھی ۔ صرف محلہ کے مویشی چرا
کرتے تھے۔ وہ غریب ہے۔ بھکاری ہے پر لالچی نہیں۔ مجھے تو وہ کوئی ولی اللہ
معلوم ہوتا ہے ۔
کلارک اندھے ذہین اور خدا ترس ہوتے ہیں۔
صوفیہ مجھے اس سے خاص عقیدت ہو گئی ہے۔ یہ دیکھو پاپا نے کام شروع کر دیا۔
اگر انہوں نے راجہ کی پیٹھ نہ ٹھونکی ہوتی تو انہیں تمہارے سامنے آنے کی کبھی جرات
نہ ہوتی۔
کلارک تمہارے پاپا نہایت چالاک ہوشیار ہیں۔ ایسے لوگ دنیا میں کامیاب
ہوتے ہیں ۔ کم از کم میں یہ دو رخی چال نہیں چل سکتا۔
صوفیہ دیکھ لینا دوہی چار برسوں کے اندر اس محلہ میں کارخانہ کے مزدوروں کے
مکانات ہوں گے ۔ یہاں کا ایک آدمی بھی نہ رہنے پائے گا۔
کلارک: پہلے تو اس اندھے نے بڑا شور و نل مچایا تھا۔ دیکھیں اب کیا ہو سکتا ہے۔
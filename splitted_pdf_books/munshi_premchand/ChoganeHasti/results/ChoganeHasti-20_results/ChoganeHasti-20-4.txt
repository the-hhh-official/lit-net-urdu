وہاں کو روانہ ہو جائیں ۔
کلارک لیکن .... کہتے ہوئے خوف معلوم ہوتا ہے ۔۔۔ تم میرا مطلب سمجھ گئی ہو
گی ۔۔۔۔۔ یہاں سے چلنے کے قبل میں تم سے وہ دیرینہ ... میری زندگی ....
صوفیہ نے مسکرا کر کہا۔ " میں سمجھ گئی ۔ اسے ظاہر کرنے کی تکلیف نہ اٹھاؤ۔ اتنی کو تاہ
فہم نہیں ہوں لیکن میری قوت فیصلہ نہایت است ہے۔ یہاں تک کہ سیر کرنے کے
لیے جانے کا فیصلہ بھی میں گھنٹوں تک سوچنے کے بعد ہی کر سکتی ہوں۔ ایسے اہم
معاملہ میں جس کا تعلق عمر بھر رہے گا۔ میں اتنی جلد کوئی فیصلہ نہیں کر سکتی بلکہ صاف
بات تو یہ ہے کہ میں ہنوز یہی فیصلہ نہیں کر سکی کہ مجھ جیسی بے فکر اور آزاد خیال عورت
مناہلانہ زندگی کے قابل بھی ہے یا نہیں ۔ ولیم میں تم سے دل کی بات کہتی ہوں ۔ خانہ
داری کی زندگی سے مجھے خوف معلوم ہوتا ہے۔ اس لیے تم جب تک میرے مزاج
سے بخوبی واقف نہ ہو جاؤ۔ میں تمہارے دل میں جھوٹی امید میں پیدا کر کے تمہیں
مغالطہ میں نہیں رکھنا چاہتی ۔ ابھی میری اور تمہاری ملاقات صرف ایک سال سے
ہے۔ اب تک میں تمہارے لیے ایک سربستہ راز ہوں ۔ کیوں ہے یا نہیں؟“
کلارک: ہاں صوفیہ واقعی تمہیں بخوبی نہیں پہچان پایا ہوں ۔
صوفیہ: پھر ایسی حالات میں تمہی سوچو کہ ہم دونوں کا رشتہ عقد میں بندھ جانا کتنی
بڑی نادانی ہے۔ میرے دل کی جو پوچھو تو مجھے ایک نیک دل، شریف ، خوش فہم اور
خوش اخلاق شخص کے ساتھ دوست بن کر رہنا اس کی بیوی بن کر رہنے کے مقابلہ
میں کم پر لطف نہیں معلوم ہوتا۔ تمہارا کیا خیال ہے۔ اس کا مجھے علم نہیں لیکن میں زن
و شوہر کے تعلق کو دو دلوں کے ملاپ کی بہترین صورت نہیں خیال کرتی ۔ میں باہمی
رہائش و ہمدردی کو نفس پرستی والے تعلقات سے بدرجہا بہتر مجھتی ہوں ۔
کلارک مگر جماعتی اور مذہبی رسم و رواج ایسے تعلقات کو ...
صوفیہ : ہاں ایسے تعلقات فطرت کے منافی ہوتے ہیں اور معمولاً نا قابل عمل ۔
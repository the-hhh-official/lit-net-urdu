صوفیہ: مجھے تو یقین ہے کہ وہ خاموش نہ بیٹھے گا۔ خواہ اس زمین کے ساتھ ہی ان
کی جان ہی کیوں نہ چلی جائے ۔
کلارک نہیں صوفیہ ایسا ہرگز نہ ہونے پائے گا۔ جس روز یہ نوبت آئے گی سب
سے پہلے سور داس کے لیے میری زبان سے ” جے“ کی آواز نکلے گئی اور سب سے
پہلے میرے ہاتھ اس پر پھول برسائیں گے۔
صوفیہ نے کلارک کو آج پہلی بار ہی عزت و محبت کی نظر سے دیکھا۔
(25)
سال بھر تک راجہ مہیندر مار اور مسٹر کلارک میں متواتر جنگ ہوتی رہی ۔ کاغذ کا تختہ
میدان کار زار تھا اور صف بستہ سورماؤں کے بجائے سورماؤں سے کہیں زیادہ
طاقت ور دلیلیں ۔ منوں سیاہی بہہ گئی ۔ کتنے ہی قلم کام آئے ۔ دلیلیں کٹ کٹ کر
راون کی فوج کی طرح پھر زندہ ہو جاتی تھیں ۔ راجہ صاحب بار بار ہمت ہار جاتے ۔
سرکار سے مقابلہ کرنا چیونٹی کا ہاتھی سے مقابلہ کرنا ہے لیکن مسٹر جان سیوک اور ان
سے بھی زیادہ اند و انہیں ڈھارس دیتی رہتی تھیں ۔ شہر کے رئیسوں نے ہمت سے کم
اور خود غرضانہ دانشمندی سے زیادہ کام لیا۔ اس عرض داشت پر جسے ڈاکٹر گنگولی نے
باشندگان شہر کی جانب سے گورنر کی خدمت میں بھیجنے کے لیے لکھا تھا۔ دستخط کرنے
کے وقت زیادہ تر لوگ بیمار ہو گئے اور اس قدر بیمار ہو گئے کہ ہاتھ میں قلم پکڑنے کی
بھی طاقت نہ رہی۔ کوئی تیرتھ جاترا کرنے چلا گیا۔ کوئی کسی نہایت ضروری کام سے
کہیں باہر روانہ ہو گیا ۔ جو گئے گنائے لوگ کوئی بہانہ نہ کر سکے، وہ بھی دستخط کرنے
کے بعد مسٹر کلارک سے معافی مانگ آئے ۔ حضور نہ جانے اس میں کیا کیا لکھا تھا
۔ ہمارے سامنے تو صرف سادہ کاغز آیا تھا۔ ہم سے یہی کہا گیا کہ یہ پانی کا محصول
گھٹانے کی درخواست ہے ۔ اگر ہم کو معلوم ہوتا کہ اس سادہ کاغذ پر بعد کو حضور کی
شکایت لکھی جائے تو ہم بھول کر بھی قلم نہ اٹھاتے ۔“
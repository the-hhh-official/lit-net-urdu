ہے۔ اس میں ذرا بھی شک نہیں ۔ اسے خفیف کر کے تم پچھتاؤ گی۔
اندو: اگر وہ اتنی نیک ہے تو وہ آپ کے بلانے پر ضرور ہی آئے گی۔
رانی: ہاں مجھے یقین کامل ہے ۔
اندو: تو بلا بھیجیے۔ مجھے دعوت کا انتظام کیوں کرنا پڑے۔
رانی : تم یہاں بلا کر اسے خفیف کرنا چاہتی ہو۔ میں تم سے اپنے دل کی بات کہتی
ہوں کہ اگر وہ عیسائن نہ ہوتی تو آج کے پانچویں برس میں اس سے ونے کی شادی
کرتی اور اسے اپنی خوش نصیبی سمجھتی ۔
اندو کو یہ باتیں پسند نہ آئیں ۔ وہ اٹھ کر اپنے کمرہ میں چلی گئی ۔ ذرا دیر میں مہیندر
کار بھی وہاں پہنچ گئے اور دونوں بڑھ بڑھ کر باتیں کرنے لگے۔ کوئی لڑکا کھیل میں
جیت کر بھی اتنا بد مست نہ ہوتا ہو گا۔
ادھر دیوان خانہ میں بھی مجلس برخاست ہوگئی اور لوگ اپنے اپنے گھر گئے ۔ جب
تخلیہ ہو گیا تو کنور صاحب نے نا یک رام کو بلا کر کہا ۔ پنڈا جی ۔ میں تم سے ایک کام
لینا چاہتا ہوں ۔ کرو گے؟“
نا یک رام سر کار حکم ہو تو سر دینے کو حاضر ہیں۔ ایسی کوئی بات ہے بھلا!
کنور : دیکھو دنیا داری نہ کرو۔ میں جو کام لینا چاہتا ہوں وہ سہل نہیں ہے۔ زیادہ
وقت، زیادہ عقل ، زیادہ طاقت خرچ کرنی پڑے گی ۔ جان کا بھی خطرہ ہے ۔ اگر دل
اتنا مضبوط ہو ہاں کرورنہ صاف صاف جواب دے دو۔ میں کوئی جاتری نہیں ہوں
جس پر تم ہیں اپنی دھاک بٹھانا ضروری ہو۔ میں تمہیں جانتا ہوں تم مجھے جانتے
ہو ۔ اس لیے صاف گفتگو ہونی چاہیے ۔
نا یک رام سر کار آپ سے دنیا داری کر کے بھگوان کو کیا منہ دکھاؤں گا۔ آپ کا
نمک تو روئیں روئیں میں پیوست ہو رہا ہے ۔ اگر میرے بس کی بات ہو گی تو پوری
کروں گا چاہے جان ہی کیوں نہ جائے ۔ آپ کے حکم کی دیر ہے۔
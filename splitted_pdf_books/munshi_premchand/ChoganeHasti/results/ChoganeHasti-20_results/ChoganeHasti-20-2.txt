نہیں رہا۔ باتوں میں دیر ہو گئی ۔“
صوفیہ نے ماں کی طرف سادگی سے دیکھتے ہوئے کہا۔ ” ماما دیکھتی ہو ان کی بے
رخی ۔ یہ ابھی سے مجھ سے تنگ آگئے ہیں ۔ میری اتنی یاد بھی نہ رہی کہ ایک بار تو رفع
شکایت ہی کے لیے پوچھ لیتے ، سیر کرنے چلی گی ؟“
مسر سیوک: ہاں ۔ ولیم ! یہ تمہاری زیادتی ہے۔ آج صوفیہ نے تمہیں آلودہ
ہاتھوں گرفتار کر لیا۔ میں تمہیں بے خطا مجھتی تھی اور صرف اسی کو خطاوار۔
کلارک نے کچھ مسکرا کر اپنی خفت مٹائی اور صوفیہ کا ہاتھ پکڑ کر موٹر کی طرف چلے۔
مگر اب بھی انہیں شک تھا کہ میرے ہاتھ میں جو نازک کلائی ہے وہ دراصل کوئی شے
ہے یا محض خواب و خیال ۔ معما اور بھی پیچیدہ ہوتا ہوا نظر آتا تھا۔ یہ کوئی بندر نچانے
والامداری ہے یا کوئی معصوم بچہ جو بندر کو دور سے دیکھ کر خوش ہوتا ہے ۔ اسے مٹھائی
دیتا ہے مگر بندر کے نزدیک آتے ہی خوف سے چیخنے لگتا ہے۔
جی موٹر چلی تو صوفیہ نے کہا۔ پولیٹکل ایجنٹ کے اختیارات بہت وسیع ہوتے
ہیں وہ چاہے تو ریاست کے اندرونی معاملات میں بھی مداخلت کر سکتا ہے کیوں ؟“
کلارک نے خوش ہو کر کہا۔ ” اس کا اختیا رسب جگہ یہاں تک کہ راجہ کے محل کے
اندر بھی ہوتا ہے۔ ریاست کا ذکر ہی کیا وہ راجہ کے کھانے سونے آرام کرنے کا
وقت تک معین کر سکتا ہے۔ راجہ کس سے ملے ، کس سے دور رہے، کس کی عزت
کرے ، کس کی بے عزتی کرے یہ سب باتیں ایجنٹ کے اختیار میں ہیں ۔ وہ یہاں
تک طے کر سکتا ہے کہ راجہ کی میز پر کون کون سے کھانے آئیں گے ۔ راجہ کے لیے
کتنے اور کیسے کپڑوں کی ضرورت ہوگی ۔ یہاں تک کہ وہ راجہ کی شادی کے متعلق بھی
فیصلہ دے سکتا ہے۔ بس یہی سمجھو کہ وہ ریاست کا خدا ہوتا ہے ۔
صوفیہ : تب تو وہاں سیر تفریح کے لیے بھی کافی موقع ملے گا۔ یہاں کی طرح تمام
دن دفتر میں تو نہ بیٹھنا پڑے گا ؟
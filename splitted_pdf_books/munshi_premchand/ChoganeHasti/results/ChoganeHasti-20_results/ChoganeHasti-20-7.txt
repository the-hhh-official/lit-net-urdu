ہاں جن بڑے لوگوں نے سگریٹ کمپنی کے حصے لیے تھے انہیں مجبور ہو کر دستخط کرنا
ہی پڑے ۔ اگر چہ دستخط کرنے والوں کی تعداد زیادہ نہ تھی مگر ڈاکٹر گنگولی کو کونسل میں
سرکار سے سوال کرنے کا ایک حیلہ مل گیا ۔ انہوں نے بڑے حوصلہ اور استقلال کے
ساتھ سوالوں کا سلسلہ جاری رکھا۔ کونسل میں ڈاکٹر صاحب کا خاص احترام ہوتا تھا۔
کتنے ہی ممبروں نے ان سوالات کی تائید کی۔ یہاں تک کہ ڈاکٹر گنگولی کی ایک تجویز
پر کثرت رائے کی وجہ سے سرکار کو بار ماننی پڑی ۔ اس تجویز سے لوگوں کو بڑی بڑی
امیدیں تھیں، لیکن جب اس کا بھی کچھ اثر نہ ہوا تو جگہ جگہ سرکار پر بد اعتقادی ظاہر
کرنے کے لیے جلسے ہونے لگے۔ رئیسوں اور زمینداروں کی تو خوف کے سبب
زبان بند تھی لیکن درمیانی طبقہ کے لوگوں نے کھلے الفاظ اس زبر دستی کی مخالفت کرنا
شروع کی ۔ کنور بھرت سنگھ ان کے سرغنہ بنے اور وہ صاف صاف کہنے لگے کہ اب
ہمیں اپنے پیروں پر کھڑا ہونا چاہیے۔ ہماری نجات اپنے ہی ہاتھوں ہوگی ۔ مہیندر
مار بھی در پردہ اس جماعت کا دل بڑھانے لگے۔ ڈاکٹر گنگولی کے بہت کچھ شفی
دینے پر بھی حکام پر سے ان کا اعتبار اٹھ گیا۔ مایوسی ضعف سے پیدا ہوتی ہے مگر وہ
خود قوت کو پیدا کرتی ہے۔
رات کے نو بج گئے تھے ۔ و نے سنگھ کی گرفتاری وقید کی خبر پا کر کنور صاحب نے
اپنے احباب کو اس مسئلہ پر غور کرنے کے لیے مدعو کیا تھا۔ ڈاکٹر گنگولی ، جان سیوک،
پر بھوسیوک، راجہ مہیند رما ر اور دیگر اصحاب آئے ہوئے تھے ۔ اندو بھی راجہ صاحب
کے ہمراہ آئی تھی اور اپنی والدہ سے باتیں کر رہی تھی ۔ کنور صاحب نے نا ایک رام کو
بلا کر بھیجا تھا او روہ کمرہ کے دروازہ پر بیٹھا ہوا تمباکو مل رہا تھا۔
مبیند ر مار بولے ۔ ریاستوں پر سر کار کا بڑا دباؤ ہے۔ وہ بالکل بے دست و پا ہیں
اور سرکار کے اشاروں پر چلنے کے لیے مجبور “
بھرت سنگھ نے کہا۔ ” جس سے کسی کا فائدہ نہ ہو اور جس گاہ جو مضرت رسانی پربینی
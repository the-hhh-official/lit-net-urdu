بھرت سنگھ : ہاں بہت مشکل ہے۔ مگر اپنے نفس پر قابو رکھنا ہوگا۔ اس کی یہی تدبیر
ہے کہ ہم کلہاڑی کا دستہ نہ بنیں ۔ دستہ کلہاڑی کی مدد نہ کرے تو کلہاڑی سخت اور تیز
ہونے پر بھی ہمیں سخت نقصان نہیں پہنچا سکتی ۔ یہ ہمارے لیے بڑے شرم کی بات
ہے کہ ہم علم ، ثروت یا دولت کے زعم میں حکومت کا دایاں ہاتھ بن کر رہایا کا گلا
کائیں اور اس بات پر فخر کریں کہ ہم بھی حاکم ہیں ۔
جان سیوک: تعلیم یافتہ طبقہ ہمیشہ سے حکومت کے سہارے رہا ہے اور رہے گا۔
حکومت سے منحرف ہو کر وہ اپنی ہستی کو نہیں مٹا سکتا۔
بھرت سنگھ: یہی تو سب سے بڑی مصیبت ہے۔ تعلیم یافتہ طبقہ جب تک حکومت
سے وابستہ رہے گا ۔ ہم اپنے معیار کے قریب ذرا بھی نہ پہنچ سکیں گے ۔ اس کو اپنے
لیے تھوڑے، بہت دنوں کے لیے کوئی دوسرا سہارا کھو جنا پڑے گا۔
راجہ مہیند رمار بغلیں جھانک رہے تھے کہ یہاں سے کھسک جانے کا کوئی موقع مل
جائے ۔ اس قضیہ کو تمام کرنے کے ارادہ سے بولے ۔ تو آپ لوگوں نے کیا تجویز
کیا۔ دربار کو و فد روانہ کیا جائے گا ؟
ڈاکٹر گنگولی : ہم کھود (خود) جا کرونے کو چھوڑ لائے گا۔
بھرت سنگھ : اگر قصاب ہی سے جان بخشی کی بھیک مانگنا ہے۔ تو پھر خاموش ہی
رہنا بہتر ہے۔ کم از کم بات تو بنی رہے گی۔
ڈاکٹر گنگولی: پھر وہی Pessimism (دائمی یاس ) کا بات ۔ ہم و نے کو سمجھا
کراسے یہاں آنے پر راضی کرے گا۔
رانی جانہوی نے ادھر آتے ہوئے اس جملہ کے آخری الفاظ سن لیے ۔ تمکنت
آمیز لہجہ میں بولیں ۔ نہیں ڈاکٹر گنگولی ۔ آپ ونے پر اتنی مہربانی نہ کیجیے۔ یہ اس
کی پہلی آزمائش ہے۔ اس میں اسے مدد دینا اس کے مستقبل کو تباہ کرنا ہے ۔ وہ
انصاف پر قائم ہے۔ اسے کسی سے دینے کی ضرورت نہیں۔ اگر اس نے جان کے
کلارک وہاں کیسا دفتر ۔ ایجنٹ کا کام دفتر میں بیٹھنا نہیں ہے ۔ وہ وہاں ملک معظم
کا قائم مقام ہوتا ہے۔
صوفیہ اچھا تم جس ریاست میں چا ہو جا سکتے ہو؟
کلارک: ہاں ۔ صرف پہلے سے کچھ خط و کتابت کرنی پڑے گی۔ تم کون سی
ریاست پسند کرو گی ؟
صوفیہ مجھے تو کو ہستانی علاقوں سے خاص انس ہے۔ پہاڑوں کے دامن میں بسے
گاؤں ۔ پہاڑوں کی گود میں چرنے والی بھیڑیں اور پہاڑوں سے گرنے والے
آبشار ۔ یہ بھی مناظر مجھے شعریت سے مملو معلوم ہوتے ہیں ۔ مجھے معلوم ہوتا ہے کہ
کوئی دوسری ہی دنیا ہے۔ اس سے کہیں زیادہ پرسکون و دلکش کو ہستان میرے لیے
ایک دل کش خواب ہے۔ پہاڑوں میں کون کون سی ریاستیں ہیں؟
کلارک بھرت پور، جودھ پور ، اودے پور .
صوفیہ بس تم اودے پور کے لیے لکھو۔ میں نے تاریخ اودے پور کی جوش بھری
داستانیں پڑھی ہیں اور بچپن سے مجھے اس علاقہ کے دیکھنے کا شوق ہے۔ وہاں
راجپوت کتنے بہادر، کتنے آزادی پسند ، کتنے آن پر جان دینے والے ہوتے ہیں۔
لکھا ہے کہ چتوڑ میں جتنے شہید ہوئے ان کے زناروں کا وزن چھتر من تھا۔ کئی ہزار
راجپوتنیاں ایک ساتھ چتا میں جل کر خاک ہو گئیں ۔ ایسی بات پر مٹ جانے والی
ہستیاں دنیا میں شاید ہی اور کہیں ہوں۔
کلارک: ہاں یہ واقعات میں نے بھی تاریخ میں دیکھے ہیں۔ ایسی جانباز قوم کی
جتنی عزت کی جائے کم ہے۔ اس لیے تو اودے پور کا راجہ ہندو راجاؤں میں افضل
ترین سمجھا جاتا ہے۔ ان کی بہادری کی داستانیں بہت کچھ مبالغہ آمیز ہیں۔ پھر بھی
یہ ماننا ہی پڑے گا کہ اس ملک میں ایسی جانباز دوسری قوم نہیں ۔
صوفیہ تم آج ہی اودے پور کے لیے لکھو اور ممکن ہو تو ہم لوگ ایک ماہ کے اندر
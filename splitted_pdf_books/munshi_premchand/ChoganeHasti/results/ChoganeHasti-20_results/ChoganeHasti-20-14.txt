چوکنے والے تھے۔ بولے ۔ عمر کار یہاں بھی کا پھل بیٹھنے والے نہیں ہیں ۔ سول
سارجنٹ کے کان میں یہ بات ڈال دی تھی کہ راجہ صاحب کی طرف سے پورا ایک
ہجار (ہزار ) لٹھیت جوان تیار بیٹھا ہوا ہے۔ ان کا حکم بحال نہ ہوا تو کھون کھر ابا
( خون خرابہ ) ہو جائے گا۔ سہر میں طو پھان آ جائے گا۔ انہوں نے لاٹ صاحب
سے یہ بات جرور ہی کہی ہوگی ۔
مہیند رصاحب میں تو سمجھتا ہوں ۔ یہ تمہاری دھمکیوں کی ہی برکت ہے۔
نا یک رام : دھر ما اوتار ۔ دھمکیاں کیسی ۔ کھون کی ندی بہہ جاتی۔ آپ کا ایسا
اکبال ہے کہ چاہوں تو ایک بار سہر لٹوا دوں ۔ یہ لال صاچھے رکھے رہ جائیں ۔
پر بھو سیوک تمسخر سے کہا۔ ” سچ پوچھئے تو یہ اس نظم کا نتیجہ ہے جو میں نے
ہندوستان ریویو میں چھپائی تھی ۔“
رانی پر بھو! تم نے یہ چپت اچھی لگائی ۔ ڈاکٹر گنگولی اپنا سر سہلا رہے ہیں۔ کیوں
ڈاکٹر پڑی یا نہیں؟ ایک ایسی حقیر کامیابی پر آپ لوگ جامہ میں پھولے نہیں ساتے ۔
اسے فتح نہ سمجھئے ۔ یہ دراصل شکست ہے جو آپ کو منزل مقصود سے کوسوں دور ہٹا دیتی
ہے۔ آپ کے گلے میں پھندے کو اور بھی مضبوط کر دیتی ہے۔ باجے والے سردی
میں باجے کو آگ سے سینکتے ہیں۔ صرف اس لیے کہ اس میں سے اچھی آواز نکلے۔
آپ لوگ بھی سینکے جارہے ہیں ۔ اب ضربوں کے لیے پیٹھ مضبوط کر لیجیے۔
یہ کہتی ہوئی رانی جانبوی اندر چلی گئیں۔ مگر ان کے جاتے ہی انکی تنبیہ کا اثر بھی
جاتا رہا۔ لوگ پھر وہی راگ الاپنے لگے ۔
مہیند رمار: کلارک صاحب بھی کیا یا دکریں گے کہ کس سے پالا پڑا تھا۔
ڈاکٹر گنگولی : اب اس سے کون انکار کر سکتا ہے کہ یہ لوگ کتنا انصا کچھ کرتا ہے۔
جان سیوک : اب ذرا اس اندھے کی بھی خبر لینی چاہیے ۔
نا یک رام : صاحب ۔ اسے ہار جیت کا کوئی کھیال نہیں ہے۔ اس جمین کی دس گنی
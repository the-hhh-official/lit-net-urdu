پر بھوسیوک: میں اسے تسلیم نہیں کرتا۔ جس حکم کی بنیا د شخض حیوانی طاقت پر ہو، اس
کی تعمیل ضروری نہیں ۔ اگر اودے پور میں کوئی ذمہ دار سر کار ہوتی اور وہ کثرت رائے
سے ایسا حکم نا فذ کرتی تو دوسری بات تھی مگر جب کہ رعایا کی جانب سے اس قسم کا کوئی
مطالبہ نہیں کیا گیا بلکہ وہ خودو نے سنگھ کو جان سے زیادہ عزیز سمجھتی ہے تو محض حکام کی
جبر پسندی ہمیں ان کے حکم کی تعمیل کے لیے مجبور نہیں کر سکتی ۔
راجہ صاحب نے ادھر ادھر خوف زدہ نگاہوں سے دیکھا کہ یہاں کوئی میرا دشمن تو
نہیں بیٹھا ہوا ہے۔ جان سیوک بھی تیوریاں بدلنے لگے۔
ڈاکٹر گنگولی : ہم دربار سے لڑ تو نہیں سکتا ۔
پر بھو سیوک: رعایا کو اپنے حقوق کی حفاظت پر آمادہ تو کر سکتے ہیں ۔
بھرت سنگھ: اس کا نتیجہ بغاوت کے سوا اور کیا ہو سکتا ہے۔ اور بغاوت کو فرو کرنے
کے لیے دربار گورنمنٹ سے مدد لے گا۔ مفت ہزاروں بیکسوں کا خون ہو جائے گا۔
پر بھوسیوک : جب تک ہم خون سے ڈرتے رہیں گے ، ہمارے حقوق بھی ہمارے
پاس آنے سے ڈرتے رہیں گے۔ ان کی حفاظت بھی تو خون ہی سے ہوگی ۔ میدان
سیاست میدان جنگ سے کم خطر ناک نہیں ہے۔ اس میں اتر کر خون سے ڈرنا محض
بزدلی ہے۔
جان سیوک سے اب ضبط نہ ہو سکا بولے ۔ تم جیسے پر جوش نوجوانوں کو ایسے
پیچیدہ سیاسی معاملات پر کچھ کہنے سے پہلے اپنے الفاظ کو خوب تول لینا چاہیے۔ یہ
موقع تدبر اور دوراندیشی سے کام لینے کا ہے ۔
پر بھوسیوک نے کچھ نہ کہا۔ وہ اپنے دل میں کہہ رہا تھا ۔ تدبر بزدلی کا مترادف
ہے۔
ڈاکٹر گنگولی: میری رائے میں گورنمنٹ آف انڈیا کی خدمت میں ایک ڈیپوٹیشن
جانا چاہیے۔
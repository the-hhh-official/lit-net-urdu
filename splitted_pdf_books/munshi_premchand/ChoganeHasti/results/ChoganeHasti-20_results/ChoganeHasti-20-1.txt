کو نہیں جانے دیتیں کہو نے اپنی مدد آپ کر سکتا ہے۔ اسے کسی کی مدد کی ضرورت
نہیں ۔
صوفیہ تھوڑی دیر تک گہری سوچ بچار میں خاموش بیٹھی رہی ۔ ونے کی مردانہ
صورت اس کی آنکھوں میں پھر رہی تھی ۔ یکا یک اس نے سر اٹھایا اور طے شدہ
طریقہ پر بولی ۔” میں اودے پور جاؤں گی۔“
پر بھو سیوک: وہاں جا کر کیا کرو گی؟
صوفیہ یہ نہیں کہہ سکتی کہ وہاں جا کر کیا کروں گی ۔ اگر اور کچھ نہ کر سکوں گی تو کم از
کم جیل میں رہ کر ونے کی خدمت تو کر سکوں گی۔ اپنی جان تو ان پر قربان کر دوں
گی۔ میں نے ان کے ساتھ جو بے وفائی کی ہے خواہ کسی ارادہ سے کی ہو، وہ ہر وقت
میرے دل میں کانٹے کی طرح چھبا کرتی ہے۔ اس سے ان کو جو رنج ہوا ہو گا اس کا
خیال آتے ہی میرا دل بے قرار ہو جاتا ہے ۔ اب میں اس گناہ کا کنارہ کروں گی۔
کسی اور طریقہ پر نہیں تو اپنی جان دے کر۔
یہ کہہ کر صوفیہ نے کھڑکی سے جھانکا تو مسٹر کلارک ابھی تک کھڑے مسز سیوک
سے باتیں کر رہے تھے۔ موٹر بھی کھڑی تھی ۔ وہ فورا باہر آ کر مسٹر کلارک سے بولی ۔
ولیم آج ماما ہی سے باتیں کرنے میں رات ختم کر دو گے ؟ میں سیر کرنے کے لیے
تمہارا انتظار کر رہی ہوں ۔
لہجہ کتنا شیریں تھا۔ کسی دلر بایا نہ انداز سے کنول جیسی آنکھوں میں دلفریب ہنسی کا
کتنا جا دو بھر کر یہ محبت آمیز التجا کی گئی تھی ۔ کلارک نے معذرت آمیز نگاہوں سے
صوفیہ کو دیکھا۔ یہ وہی صوفیہ ہے جو ابھی ذرا دیر پہلے میرا مضحکہ اڑا رہی تھی ۔“
اسوقت پانی پر آسمان کا تاریک عکس تھا۔ اب اسی پانی پر چاند کی سنہری کرنیں ناچ
رہی تھیں۔ اس لہراتے ہوئے پانی کا کانپتا ہوا ہنستا ہوا اور شوخی سے بھر جلوہ اس کی
آنکھوں میں نمایاں تھا۔ وہ نادم ہو کر بولے ۔ ” پیاری معاف کرو۔ مجھے خیال ہی
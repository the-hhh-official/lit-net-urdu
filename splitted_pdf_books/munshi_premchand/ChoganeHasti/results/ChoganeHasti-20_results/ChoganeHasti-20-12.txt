خوف سے اس نا انصافی کے سامنے سر تسلیم خم کر دیا تو سب سے پہلے میں ہی اس کی
پیشانی پر کلنک کا ٹیکا لگا دوں گی ۔“
رانی کے جوش بھرے الفاظ نے حاضرین کو متحیر کر دیا۔ ایسا معلوم ہوتا تھا کہ کوئی
دیوئی آسمان سے یہ پیغام سنانے کے لیے اتر آئی ہے۔
ایک منٹ کے بعد کنور بھرت سنگھ نے رانی کے الفاظ کا مطلب بتلایا ۔ میرے
رائے میں ابھی و نے سنگھ کو اس کے حال پر چھوڑ دینا چاہیے۔ یہ اس کی آزمائش
ہے۔ انسان بڑے سے بڑا کام جو کر سکتا ہے، وہ یہی ہے کہ اپنے ضمیر کی آزادی کے
لیے مر مٹے۔ یہی انسانی زندگی کا اعلیٰ ترین مقصد ہے۔ ایسے ہی امتحانوں میں
کامیاب ہو کر ہمیں وہ درجہ حاصل ہوتا ہے کہ ہم پر قوم اعتبار کر سکے۔“
ڈاکٹر گنگولی: رانی ہمارا دیوی ہے ۔ ہم ان کے سامنے کچھ نہیں کہہ سکتا۔ پر دیوی
لوگوں کا بات دنیا والوں کے بیو ہار کر نے جوگ ( قابل ) نہیں ہو سکتا۔ ہم کو پورا امید
ہے کہ ہمار ا سر کا ر ضرور بولے گا۔
رانی: سرکار کی انصاف پسندی کی ایک مثال تو آپ کے سامنے ہی ہے اگر اب
بھی آپ کو اس پر اعتبار ہو تو میں یہی کہوں گی کہ آپ کو کچھ دنوں تک کوئی دوا استعمال
کرنی پڑے گی۔
ڈاکٹر گنگولی : دو چار دن میں یہ بات معلوم ہو جائے گا۔ سر کار کو بھی تو اپنی نیک
نامی بدنامی کا ڈر ہے۔
مہیندر کمار بہت دیر کے بعد بولے ۔ راہ دیکھتے دیکھتے تو آنکھیں پتھر گئیں۔
ہماری امید اتنی سخت جان نہیں ہے ۔“
دفعتاً ٹیلی فون کی گھنٹی بجی ۔ کنور صاحب نے پوچھا کون صاحب ہیں؟“
ٹیلیفون سے۔ ” میں ہوں پر ان نا تھے ۔ مسٹر کلارک کا تبادلہ ہو گیا ۔
کنور صاحب نے پوچھا کہاں کو؟“
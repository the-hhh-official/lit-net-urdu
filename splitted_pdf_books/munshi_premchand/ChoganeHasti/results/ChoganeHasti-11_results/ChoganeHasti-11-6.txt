دل سے نادم ہوں اور مجھے اس کا افسوس ہے کہ میں نے اس کو یہاں کیوں آنے
دیا ۔ سچ پوچھیے تو اب مجھے یہ پچھتاوا ہو رہا ہے کہ میں نے اس زمین کو لینے کی بات ہی
کیوں اٹھائی ۔ آپ لوگوں نے میرے ملازم کو مارا۔ میں نے پولیس میں رپورٹ
تک نہ کی ۔ میں نے قصد کر لیا کہ اب اس زمین کا نام نہ لوں گا۔ میں آپ لوگوں کو
تکلیف نہیں دینا چاہتا۔ آپ لوگوں کا گھر اجاڑ کر اپنا گھر نہیں بنانا چاہتا۔ اگر تم لوگ
خوشی سے دو گے تو لوں گاور نہ چھوڑ دوں گا۔ کسی کا دل دکھانا سب سے بڑا گناہ کہا گیا
ہے۔ جب تک آپ لوگ مجھے معاف نہ کر دیں میرے دل کو چین نہ آئے گا۔
شرارت سادگی کی محض ایک خوفناک شکل ہے۔ صاحب کی شیریں بیانی نے
نا یک رام کا غصہ ٹھنڈا کر دیا۔ کوئی دوسرا شخص اتنی ہی آسانی سے اس کو صاحب کی
گردن پر تلوار چلانے کے لیے آمادہ کر سکتا تھا۔ ممکن تھا پر بھوسیوک کو دیکھ کر اس کے
سر پر پھر خون سوار ہو جاتا ، لیکن اس وقت صاحب کی باتوں نے اس پر جادو سا کر
دیا۔ بولا ۔ ”بجرنگی کیا کہتے ہو؟“
بجرنگی: کہنا کیا ہے۔ جو اپنے سامنے سر جھکائے اس کے سامنے سر جھکانا ہی پڑتا
ہے۔ صاحب یہ بھی تو کہتے ہیں کہ اب ہم جمین ( زمین ) سے کوئی سروکار نہ رھیں
گے تو ہمارے اور ان کے بیچ میں جھڑا ہی کیا رہا۔
جلد ھر : ہاں جھگڑے کا مٹ جانا ہی اچھا ہے۔ عداوت اور لڑائی سے کچھ حاصل
نہیں ہوتا۔
بھیرو : چھوٹے صاحب کو چاہیے کہ آکر پنڈا جی سے ما بھی ( معانی ) مانگیں۔
اب وہ کوئی چھوٹے بچہ نہیں ہیں کہ آپ ان کی طرف سے سپارس (سفارش )
کریں۔ چھوٹا لڑکا ہوتا تو دوسری بات تھی ۔ تب ہم لوگ آپ ہی کو اولنہا دیتے ۔ وہ
پڑھے لکھے آدمی ہیں ۔ مونچھ داڑھی نکل آئی ہے ۔ انہیں خود آ کر پنڈا جی سے کہنا
سننا چاہیے۔
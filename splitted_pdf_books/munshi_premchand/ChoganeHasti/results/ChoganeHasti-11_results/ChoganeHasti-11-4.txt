سے بن جائے صبح کو ناشتا کرنے کے بعد فٹن تیار کرائی اور پانڈے کو روانہ ہو گئے ۔
نا یک رام نے پیروں میں پٹیاں باندھ لی تھیں ۔ بدن میں ہلدی کی مالش کرائے
ہوئے تھے۔ ایک ڈولی منگوا رکھی تھی اور راجہ مہیند رمار کے پاس جانے کو تیار تھے ۔
ابھی مہورت میں دو چار پل کی کسر تھی ۔ بجرنگی اور جکد ھر بھی ساتھ جانے والے تھے ۔
یکا یک فین پہنچی تو لوگ متحیر ہو گئے ۔ ایک لمحہ میں سارا محلہ آکر جمع ہو گیا کہ آج کیا ہو
گا۔
جان سیوک نا یک رام کے پاس جا کر بولے ۔ آپ ہی کا نام نا یک رام
پانڈے ہے نا ؟ میں آپ سے کل کی باتوں کے لیے معافی مانگنے آیا ہوں ۔ جو نہیں
لڑکے نے مجھ سے یہ واقعہ بیان کیا، میں نے اسے خوب ڈانٹا اور رات زیادہ نہ گئی
ہوتی تو میں اسی وقت آپ کے پاس آتا ۔ لڑکا نالائق اور نا تجربہ کار ہے ۔ کتنا ہی
چاہتا ہوں کہ اس میں ذرا آدمیت آجائے ، پر ایسی الٹی سمجھ ہے یہ کسی بات پر دھیان
ہی نہیں دیتا۔ پڑھنے کے لیے ولایت بھیجا۔ وہاں سے بھی پاس ہو آیا لیکن آدمیت
نہ آئی۔ اس کی نادانی کا اس سے بڑھ کر اور کیا ثبوت ہو گا اتنے آدمیوں کے بیچ میں
وہ آپ سے بے ادبی کر بیٹھا۔ اگر کوئی آدمی شیر پر پتھر پھینکے تو یہ اس کی بہادری نہیں
بلکہ نادانی ہے۔ ایسا شخص رحم کے قابل ہے کیونکہ دیر میں یا جلد ہی وہ شیر کے منہ کا
لقمہ بن جائے گا۔ اس لونڈے کی بجنسہ یہی حالت ہے۔ آپ نے مروت نہ کی
ہوتی تحمل سے کام نہ لیا ہوتا تو نہ جانے کیا ہو جاتا ۔ جب آپ نے اتنی رعایت کی
ہے تو دل سے ملال بھی نکال ڈالیے ۔“
نا یک رام چار پائی پر لیٹ گئے گویا کھڑے رہنے میں تکلیف ہو رہی ہے۔
بولے۔ ” صاحب ! دل سے ملال تو نہ نکلے گا چاہے جان نکل جائے ۔ اسے چاہے ہم
لوگوں کی مروت کہیے چاہے ان کی تقدیر کہیے کہ وہ یہاں سے بچ کر چلے گئے لیکن
ملال تو دل میں بنا ہوا ہے۔ وہ بھی نکلے گا جب ہم دونوں میں سے ایک نہ رہے گا۔
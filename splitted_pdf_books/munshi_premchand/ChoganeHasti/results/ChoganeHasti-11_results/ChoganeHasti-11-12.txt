سیکھ لے۔ ابھی سب کے سب ہاں ہاں کر رہے ہیں۔ موقع پڑنے پر سب نکل
جائیں گے۔ مہیند رنگ ہی نے دھوکا نہیں دیا ۔ یہ قوم ہی ہماری دشمن ہے ۔ ان کا بس
چلے تو ایک عیسائی بھی ملک میں نہ رہنے پائے ۔
پر پھو سیوک: ماما یہ آپ کی زیادتی ہے۔ پہلے ہندوستانیوں کو عیسائیوں سے کتنی
نفرت رہی ہو، لیکن اب حالت تبدیل ہو گئی ہے ۔ ہم خود انگریزوں کی نقل کر کے
انہیں چڑاتے ہیں۔ ہر موقع پر انگریزوں کی مدد سے انہیں دبانے کی کوشش کرتے
ہیں، لیکن یہ ہماری سیاسی غلطی ہے۔ ہماری نجات اہل ملک کے ساتھ برادرانہ تعلق
رکھنے میں ہے۔ ان پر رعب جمانے میں نہیں ۔ آخر ہم بھی تو اسی بھارت ماتا کی
اولاد ہیں ۔ یہ غیر ممکن ہے کہ گوری تو میں صرف مذہب کے تعلق سے ہمارے ساتھ
برابری کا برتاؤ کریں ۔ امریکہ کے حبشی عیسائی ہیں لیکن وہاں کے گورے ان کے
ساتھ کتنا وحشیانہ اور ظالمانہ سلوک کرتے ہیں ۔ ہماری نجات ہندوستانیوں ہی کے
ساتھ ہے۔
مسر سیوک: خدا وہ دن نہ لائے کہ ہم ان کافروں کی دوستی کو اپنی نجات کا ذریعہ
بنائیں۔ ہم حکمرانوں کے ہم مذہب ہیں ۔ ہمارا مذہب ، ہمارا رواج ، ہمارا طرز
معاشرت وہی ہے جو انگریزوں کا ہے۔ ہم اور وہ ایک کلیسا میں ایک خدا کے سامنے
سجدہ کرتے ہیں۔ ہم اس ملک کے حاکم بن کر رہنا چاہتے ہیں۔ محکوم بن کر نہیں۔
تمہیں شاید کنور بھرت سنگھ نے یہ کلمہ پڑھایا ہے۔ کچھ دن اور ان کی صحبت میں رہ کر
شاید تم بھی یسوع سے منکر ہو جاؤ۔
پر بھوسیوک: مجھے تو عیسائیوں میں بیداری کے کوئی خاص آثار نظر نہیں آتے ۔
جان سیوک پر بھوسیوک ۔ تم نے ایک بڑا سنجیدہ مسئلہ چھیڑ دیا ۔ میرے خیال میں
ہمارا مفاد انگریزوں سے رشتہ اخوت قائم کرنے میں ہے۔ انگریز اس وقت
ہندوستانیوں کی متفقہ قوت سے متردد ہو رہے ہیں۔ ہم انگریزوں کے دوست بن کر
سارے آدمی نا یک رام کے دروازہ پر جمع تھے۔ وہ ڈولی پر بیٹھ کر شاید راجہ مہیندرسنگھ
کے پاس جانے کو تیار تھا۔ مجھے سب نے یوں دیکھا گویا پھاڑ کھائیں گے لیکن میں
نے کچھ اس طرح تحمل اور انکسار سے کام لیا۔ ان کو دلیلوں اور چکنی چپڑی باتوں سے
ایسا ڈھرے پر لایا کہ جب وہاں سے چلا تو سب میرا کلمہ پڑھ رہے تھے۔ زمین کا
معاملہ بھی طے ہو گیا ۔ اس کے ملنے میں اب کوئی رکاوٹ نہیں ۔
پر بھو سیوک: پہلے تو سب اس زمین کے لیے مرنے مارنے پر تیار تھے ۔
جان سیوک : اور کچھ کر تھی تو وہ ہم نے جا کر پوری کر دی۔ مگر یا د رکھو کہ ایسے
معاملات میں ہمیشہ ڈرائینگ مومنٹ پر نگاہ رکھنی چاہیے ۔ یہی کامیابی کی کنجی
ہے۔ شکاری جانتا ہے کہ کس وقت ہرن پر نشانہ مارنا چاہیے ۔ وکیل جانتا ہے عدالت
پر اس کی دلیلوں کا بہترین اثر کب پڑ سکتا ہے۔ ایک مہینہ نہیں ایک دن پہلے میری
باتوں کا ان آدمیوں پر ذرا بھی اثر نہ ہوتا۔ کل تمہاری زیادتیوں نے وہ موقع پیدا کر
دیا۔ میں معافی کا خواستگار بن کر ان کے سامنے گیا۔ مجھے دب کر ، جھک کر ، عاجزی
سے انکساری سے اپنے مسئلہ کو ان کے سامنے پیش کرنے کا موقع ملا۔ اگر ان کی
زیادتی ہوتی تو میری جانب سے بھی سختی کا اظہار ہوتا ۔ اس حالت میں دینا آئین
اخلاق کے خلاف ہوتا ۔ زیادتی ہماری طرف سے ہوئی ۔ بس یہی میری جیت تھی ۔
ایشور سیوک بولے: یسوع ! اس گناہ گار کو اپنے دامن میں لے۔ برف آج کل
بہت مہنگی ہو گئی ہے۔ پھر سمجھ میں نہیں آتا کیوں اتنی بے دردی سے خرچ کی جاتی
ہے۔ صراحی کا پانی تو کافی ٹھنڈا ہوتا ہے ۔“
جان سیوک پاپا معاف کیجیے۔ بلا برف کے پیاس ہی نہیں بھتی۔
ایشور سیوک: خدا نے چاہا بیٹا تو اس زمین کا معاملہ طے ہو جائے گا ۔ آج تم نے
بڑی ہوشیاری سے کام کیا۔
مسر سیوک: مجھے ان ہندوستانیوں پر ذرا بھی اعتبار نہیں ۔ دغا بازی کوئی ان سے
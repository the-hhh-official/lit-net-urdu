(13)
و نے سنگھ کے جانے کے بعد صوفیہ کو ایسا معلوم ہونے لگا کہ رانی جانہوئی مجھ سے
کچھ کشیدہ خاطر ہیں ۔ وہ اب اس کو کتاب یا اخبار پڑھنے کے لیے یا خطوط لکھنے کے
لیے بہت کم بلا تیں۔ اس کے حرکات و سکنات کو بھی مشتبہ نگاہوں سے دیکھتیں۔
اگر چہ وہ کنایہ بھی اپنی بدگمانی کا اظہار نہ کرتیں لیکن صوفیہ کو یہ خیال ہوتا کہ مجھ پر
شک کیا جا رہا ہے ۔ وہ جب کبھی باغ میں سیر کرنے چلی جاتی یا کہیں گھومنے کو نکل
جاتی تو واپس آنے پر اس کو ایسا معلوم ہوتا کہ میری کتا بیں الٹ پیٹ دی گئی ہیں۔
یہ بدگمانی اس وقت اور شاق گزرتی جب ڈاکیہ کے آنے پر رانی صاحبہ خود ہی اس
کے ہاتھ سے خطوط لیتیں اور نہایت غور سے دیکھتیں کہ صوفیہ کا کوئی خط تو نہیں ہے۔
کی بار صوفیہ کو اپنے خطوں کے لفافے پھٹے ہوئے ملے ۔ وہ ان بد گمانیوں کے راز کو
خوب سمجھتی تھی ۔ یہ روک تھام صرف اس لیے ہے کہ میرے اورو نے سنگھ کے درمیان
خط و کتابت نہ ہونے پائے۔ پہلے رانی صاحبہ صوفیہ سے ونے اور اندہ کا تذکرہ اکثر
کیا کرتیں۔ اب بھول کر بھی ونے کا نام نہ لیتیں ۔ یہ محبت کا پہلا امتحان تھا!
مگر تعجب یہ تھا کہ صوفیہ میں اب وہ خودداری نہ تھی جو ناک پر کھی نہ بیٹھنے دیتی تھی۔
اب وہ نہایت بردبار ہو گئی تھی۔ رانی سے نفرت کرنے کے بجائے وہ ان کی بدگمانی
دور کرنے کے لیے موقع محل کی تلاش کیا کرتی تھی۔ اس کو رانی صاحبہ کا طرف عمل
با الکل قرین انصاف معلوم ہوتا تھا ۔ وہ سوچتی ۔ ان کی دلی تمنا ہے کہ و نے سنگھ کی
زندگی ایک معیارا نہ زندگی ہو اور میں اس کی تربیت میں مخل نہ ہوں ۔ میں انہیں کس
طرح سمجھاؤں کہ آپ کی تمنا کو میرے ہاتھوں ذرا بھی جھونکا نہ لگے گا۔ میں تو خود ہی
اپنی زندگی کو ایک ایسے مقصد کے لیے قربان کر چکی ہوں جس کے لیے وہ کافی نہیں۔
میں خود ہی کسی خواہش کو اپنے مقصد کے راستے کا کا نشانہ بناؤں گی ، لیکن اس کو ایسا
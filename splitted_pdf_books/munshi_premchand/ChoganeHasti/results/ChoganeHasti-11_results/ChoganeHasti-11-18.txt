موقع نہ ملتا تھا۔ جو باتیں زبان پر نہیں آ سکتیں ، ان کے لیے موقع نہیں ملتا۔
صوفیہ کو اکثر اپنے دل کی کمزوریوں پر افسوس ہوتا ۔ وہ اپنی طبیعت کو ادھر سے
ہٹانے کے لیے مطالعہ کتب میں محو ہو جانا چاہتی، لیکن جب کتاب سامنے کھلی رہتی
اور دل کہیں اور جا پہنچتا تو وہ جھنجھلا کر کتاب بند کر دیتی اور یہ سوچتی ۔ ” یہ میری کیا
حالت ہے۔ کیا میر ا نفس یہ بھیس اختیار کر کے مجھے راہ راست سے ہٹا دینا چاہتا
ہے۔ میں جان کر کیوں انجان بنی جاتی ہوں ۔ تب وہ عہد کرتی کہ میں اس کانٹے
کو دل سے نکال ڈالوں گی ۔
لیکن عشق و محبت کے دلدادگان کا عہد بزدلوں کی تمنائے جنگ کے مشابہ ہے جو
حریف کا نعرہ سنتے ہی ہوا ہو جاتا ہے ۔ صوفیہ و نے کو تو بھول جانا چاہتی تھی مگر اس
کے ساتھ ہی اس کو اندیشہ لگا رہتا تھا کہ کہیں وہ مجھے بھول نہ جائیں ۔ جب کئی روز
تک ان کا کوئی حال نہ ملا تو اس نے سمجھا۔ مجھے بھول گئے ۔ ضرور بھول گئے ۔ مجھے
ان کا پتہ معلوم ہوتا تو شاید ہر روز ایک خط لکھتی۔ روز کئی کئی خط بھیجتی۔ مگر ان کو ایک
خط لکھنے کی بھی فرصت نہیں ۔ وہ مجھے بھول جانے کی کوشش کر رہے ہیں۔ اچھا ہی
ہے۔ وہ ایک عیسائی عورت سے کیوں محبت کرنے لگے۔ ان کے لیے کیا ایک سے
ایک نہایت خوب صورت، تعلیم یا فتہ اور خوش اخلاق راجکماریاں نہیں ہیں ۔
ایک روزان خیالات نے اس کو اس قدر بیتاب کیا کہ وہ رانی کے کمرہ میں جا کر
ونے کے خطوط کو پڑھنے لگی ۔ دم کے دم میں اس کے سارے خطوط پڑھ ڈالے۔
دیکھوں میری طرف کوئی اشارہ ہے یا نہیں ؟ کوئی فقرہ ایسا ہے جس میں سے محبت کی
خوشبو آئے لیکن ایسا ایک لفظ بھی نہ تھا جس سے کھینچ تان کرنے پر بھی وہ کوئی پوشیدہ
بات پیدا کر سکتی ۔ ہاں اس کو ہستانی علاقہ میں جن مشکلات کا سامنا کرنا پڑتا تھا ان کا
مفصل تذکرہ کیا گیا تھا۔ جو ان اعمری کو مبالغہ سے انس ہوتا ہے۔ ہم مشکلات پر فتح
پا کر نہیں بلکہ ان کی طولانی صراحت سے اپنا وقار دلوں پر قائم کرنا چاہتے ہیں۔ اگر
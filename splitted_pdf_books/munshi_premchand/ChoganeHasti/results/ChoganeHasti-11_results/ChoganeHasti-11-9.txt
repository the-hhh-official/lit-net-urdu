ہزاروں آدمیوں کی بستی ہو جائے گی۔ تم دودھ کی بالائی بیچو گے دودھ علیحدہ بکے گا۔
اس طرح تمہیں دو ہرا منافع ہوگا۔ تمہارے اپلے گھر بیٹھے بک جائیں گے۔ تمہیں تو
کارخانہ کھلنے سے سب نفع ہی نفع ہے۔
تا یک رام : آتا ہے سمجھ میں نا بجرنگی ۔
بجرنگی سمجھ میں کیوں نہیں آتا ، لیکن ایک میں دودھ کی ملائی بنالوں گا اور لوگ بھی تو
ہیں تو دودھ کھانے کے لیے جانور پالے ہوئے ہیں ۔ انہیں مشکل پڑے گی ۔
ٹھا کر دین میرے ہی ایک گائے ہے۔ چوروں کا بس چلتا تو اسے بھی لے گئے
ہوتے ۔ دن بھر وہاں چھتی ہے ، سانجھ سیرے (سویرے ) دودھ دوہ کر چھوڑ دیتا
ہوں ۔ دھیلے کا بھی چارا نہیں لینا پڑتا ۔ جب تو آٹھ آنے روج ( روز ) کا بھوسہ بھی
پورا نہ پڑے گا۔
جان سیوک: تمہاری پان کی دکان ہے تا ، ابھی تم دس بارہ آنے کے پیسے کاتے ہو
گے ۔ اس وقت تمہاری بکری چوگنی ہو جائے گی ۔ ادھر کی کمی ادھر پوری ہو جائے گی۔
مزدوروں کو پیسے کی پکڑ نہیں ہوتی ۔ کام سے ذرا فرصت ہوئی کہ کوئی پان پر گرا۔ کوئی
سگریٹ پر دوڑا۔ خوانچہ والوں کی بھی خاصی بکری ہو گی اور شراب تاڑی کا تو پوچھنا
ہی کیا۔ چاہیے تو پانی کو شراب بنا کر بیچو۔ گاڑی والوں کی مزدوری بڑھ جائے گی۔
یہی محلہ چوک کا ٹکڑا ہو جائے گا۔ ابھی تمہارے لڑکے پڑھنے کے لیے شہر جاتے
ہیں ۔ تب یہیں مدرسہ کھل جائے گا۔
جگدھر : کیا کہاں مدرسہ بھی کھلے گا ؟
جان سیوک: ہاں کارخانہ کے آدمیوں کے لڑکے آخر پڑھنے کہاں جائیں گے؟
انگریزی بھی پڑھائی جائے گی۔
جگدھر: فیس کچھ کم لی جائے گی ؟
جان سیوک: فیس بالکل ہی نہ لی جائے گی ۔ کم زیادہ کیسی !
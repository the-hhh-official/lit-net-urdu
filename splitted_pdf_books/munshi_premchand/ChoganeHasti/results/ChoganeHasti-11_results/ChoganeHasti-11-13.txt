ان پر اپنی وفاداری کو سکہ جما سکتے ہیں اور من مانی رعایتیں حاصل کر سکتے ہیں۔
افسوس یہی ہے کہ ہماری قوم نے ابھی تک سیاسی میدان میں قدم ہی نہیں رکھا۔
حالانکہ ملک میں ہماری جماعت سب سے زیادہ تعلیم یافتہ ہے مگر سیاسی دائرہ میں
اب تک ہم کوئی اثر نہیں ڈال سکے۔ ہندوستانیوں میں مل کر ہم گم ہو جائیں گے ۔
کھو جائیں گے۔ ان سے الگ رہ کر خاص اقتتدار اور خاص عزت حاصل کر سکتے
ہیں۔
یہی باتیں ہو رہی تھیں کہ ایک چپراسی نے آ کر ایک خط دیا ۔ یہ خط مسٹر کلارک
حاکم ضلع کا تھا۔ ان کے یہاں ولایت سے کئی مہمان آئے ہوئے تھے ۔ کلارک نے
ان کی خاطر سے ایک ڈنر دیا تھا اور مسز سیوک کو مع مس صوفیہ سیوک کے اس میں
شریک ہونے کے لیے بلایا تھا۔ ساتھ ہی مسز سیوک سے یہ اصرار بھی کیا گیا تھا کہ
صوفیہ کو ایک ہفتہ کے لیے ضرور بلا لیجیے۔
چپراسی کے چلے جانے پر مسز سیوک نے کہا۔ صوفی کے لیے یہ سنہری موقع
ہے۔
جان سیوک : ہاں ۔ ہے تو پر وہ آئے گی کیسے؟
مسر سیوک : اس کے پاس یہ خط بھیج دوں؟
جان سیوک: صوفی اس کو کھول کر دیکھے گی بھی نہیں۔ اسے جا کر بلا کیوں نہیں
لاتیں؟
مسر سیوک : وہ تو آتی ہی نہیں ۔
جان سیوک بتم نے کبھی بلایا ہی نہیں ۔ آتی کیونکر؟
مسر سیوک : وہ آنے کے لیے کیسی شرط لگاتی ہے۔
جان سیوک : اگر اس کی بھلائی چاہتی ہو تو اپنی شرطیں تو ڑ دو۔
مسر سیوک : وہ گر جا نہ جائے تو بھی زبان نہ کھولوں؟
داری نہ آئے وہ ضرور خر دماغ ہے۔ پاپا نا خوش ہوں گے۔ میں خاموشی سے ان کی
نا خوشی برداشت کرلوں گا۔ اگر وہ میری طرف سے مایوس ہو کر یہ کارخانہ کھولنے کا
ارادہ ترک کر دیں تو میں منہ مانگی مراد پا جاؤں ۔
لیکن پر بھوسیوک کو کتنا تعجب ہوا جب سارا ماجر اسن کر بھی جان سیوک کے چہرہ پر
غصہ کی کوئی علامت نمودار نہ ہوئی۔ یہ خاموشی تنبیہ و تہدید سے زیادہ نا قابل
برداشت تھی۔ پر بھو سیوک چاہتے تھے کہ پاپا مجھے خوب تنبیہ کریں کہ مجھے اپنی صفائی
دینے کا موقع ملے۔ میں ثابت کر دوں کہ اس نا گوار واقعہ کا ذمہ دار میں نہیں ہوں۔
میرے بجائے کوئی دوسرا آدمی ہوتا تو اس پر بھی یہی افتد پڑتی ۔ انہوں نے دو ایک
بار اپنے والد کے غصہ کو شتعمل کرنے کی کوشش کی لیکن جان سیوک نے صرف ایک
مرتبہ ان کی طرف تیز نگاہوں سے دیکھا اور اٹھ کر چلے گئے ۔ کسی شاعر کی داد پانے
کی تمنا سامعین کے سکوت سے اتنی بر باد نہ ہوئی ہوگئی !
مسٹر جان سیوک چھلکے ہوئے دودھ پر آنسو نہ بہاتے تھے ۔ پر بھوسیوک کے کام کی
برائی کرنا بے سود تھا۔ وہ جانتے تھے کہ اس میں خودداری کوٹ کوٹ کر بھری ہوئی
ہے۔ انہوں نے خود ہی اس جذبہ کی پرورش کی تھی۔ سوچنے لگے اس گتھی کو کیسے
سلجھاؤں ۔ نا یک رام محلہ کا مکھیا ہے ۔ سارا محلہ اس کے اشارہ پر ناچتا ہے۔ سورداس
تو محض برائے نام و زن بیت ہے اور نا ایک مکھیا ہی نہیں بلکہ شہر کا مشہور گنڈا بھی ہے ۔
بڑی خیریت ہوئی کہ پر بھوسیوک وہاں سے جیتا جاگتا آیا۔ راجہ صاحب بڑی مشکل
سے راہ راست پر آئے تھے۔ تا یک رام ان سے ضرور فریاد کرے گا اب کے ہماری
زیادتی ثابت ہو گی ۔ راجہ صاحب کو سر مایہ داروں سے یونہی چڑ ہے۔ یہ حال سنتے ہی
جامہ سے باہر ہو جائیں گے ۔ پھر کسی طرح ان کا منہ سیدھا نہ ہوگا۔ ساری رات
جان سیوک اسی ادھیڑ بن میں پڑے رہے۔ دفعتا انہیں ایک بات سو بھی ۔ چہرہ پر
مسکراہٹ کی جھلک دھائی دی۔ ممکن ہے یہ چال سیدھی پڑ جائے تو بگڑا ہوا کام پھر
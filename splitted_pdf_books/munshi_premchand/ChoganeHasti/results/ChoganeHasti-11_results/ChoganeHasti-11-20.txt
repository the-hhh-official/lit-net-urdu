لیکن آنسو پی جانا آسان نہیں ہے۔ رانی نے کرخت آواز سے پوچھا۔ ”صوفی
کیوں روتی ہو؟
جب ہم اپنی غلطی پر نادم ہوتے ہیں تو سچ بات خود بخود ہمارے منہ سے نکل پڑتی
ہے۔ صوفی چھپاتی ہوئی بولی ۔ جی کچھ نہیں ... مجھ سے ایک خطا سر زد ہو گئی ہے۔
آپ سے اس کی معافی چاہتی ہوں ۔“
رانی نے زیادہ کرخت لہجہ میں پوچھا ۔ کیا بات ہے؟“
صوفی : آج جب آپ سیر کرنے گئی تھیں تو میں آپ کے کمرہ میں چلی گئی تھی ۔
رانی: کیا کام تھا ؟
صوفی کا چہرہ شرم سے سرخ ہو گیا۔ بولی ۔ میں نے آپ کی کوئی چیز نہیں چھوٹی ۔“
رانی: میں تم کو اتنا نیچ نہیں سمجھتی۔
صوفی : ایک ... ایک خط دیکھنا تھا ۔
رانی نے سنگھ کا ؟
صوفیہ سے سر جھکا لیا۔ وہ اپنی نگاہوں میں خود اتنی ذلیل ہوگئی تھی کہ جی چاہتا تھا
زمین پھٹ جاتی اور میں اس میں سما جاتی ۔ رانی نے حقارت آمیز لہجہ میں کہا۔
صوفی ! تم مجھ کو احسان فراموش سمجھو گی مگر میں نے تمہیں اپنے گھر میں رکھ کر بڑی
غلطی کی ۔ ایسی غلطی میں نے کبھی نہ کی تھی۔ میں نہیں جانتی تھی کہ تم آستین کا سانپ
بنو گی ۔ اس سے بہت بہتر ہوتا کہ میں اسی روز آگ میں جل گیا ہوتا۔ تب مجھے اس
قدر رنج نہ ہوتا ، میں تمہارے طرز عمل کو پہلے نہ کبھی ۔ میری آنکھوں پر پردہ پڑا تھا۔ تم
جانتی ہو میں نے کیوں ونے کو اتنی جلدی یہاں سے بھگا دیا۔ تمہاری ہی وجہ سے ۔
تمہاری محبت کے حملوں سے بچانے کی غرض سے ، لیکن اب بھی تم قسمت کی طرح
اس کا دامن نہیں چھوڑ رہیں ۔ آخر تم اس سے کیا چاہتی ہو؟ تمہیں معلوم ہے کہ تم سے
اس کا بیاہ نہیں ہو سکتا ۔ اگر میں حیثیت اور خاندانی رواج کا لحاظ نہ کروں تو بھی
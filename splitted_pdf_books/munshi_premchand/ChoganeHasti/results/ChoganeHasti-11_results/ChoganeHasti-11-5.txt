رہی بھل منسی سو بھگوان نے چاہا تو جلد ہی سیکھ جائیں گے۔ بس ایک برا ہمارے
ہاتھ میں پھر پڑ جانے دیجیے۔ ہم نے بڑے بڑوں کو بھلا مانس بنا دیا ۔ ان کی کیا بستی
ہے۔
جان سیوک: اگر آپ اتنی آسانی سے اسے بھل منسی سکھا سکیں تو کہیے آپ ہی
کے پاس بھیج دوں۔ میں تو سب کچھ کر کے ہار گیا۔
نا یک رام : بولو بھائی بجرنگی ۔ صاحب کی باتوں کا جواب دو ۔ مجھ سے تو بولا نہیں
جاتا ۔ رات کراہ کراہ کر کائی ہے۔ صاحب کہتے ہیں ما کچھ ( معاف ) کر دو۔ دل میں
ملال نہ رکھو۔ میں یہ سب بیو ہار نہیں جانتا۔ یہاں تو اینٹ کا جواب پتھر سے دینا
سیکھا ہے۔
بجرنگی : صاحب لوگوں کا یہی دستور ہے ۔ پہلے تو مارتے ہیں اور جب دیکھتے ہیں
کہ ہمارے اوپر بھی مار پڑا چاہتی ہے تو چٹ کہتے ہیں ما کچھ کر دو۔ یہ نہیں سوچتے کہ
جس نے مار کھائی ہے اس کو بنا مارے کیسے تسکین ہوگی ۔
جان سیوک: تمہارا کہنا ٹھیک ہے لیکن یہ سمجھ لو کہ معانی انتظام کے خوف سے نہیں
مانگی جاتی ۔ خوف سے آدمی چھپ جاتا ہے۔ دوسروں کی مددمانگنے دوڑتا ہے۔ معافی
نہیں مانگتا۔ معافی آدمی اسی وقت مانگتا ہے جب اس کو اپنی بے انصافی اور زیادتی کا
یقین ہو جاتا ہے اور جب اس کا دل اسے شرمندہ کرنے لگتا ہے۔ پر بھو سیوک سے تم
معافی مانگنے کو کہو تو ہرگز نہ مانے گا۔ تم اس کی گردن پر تلوار پھلا کر بھی اس کے منہ سے
معانی کا ایک لفظ نہیں نکلوا سکتے ۔ اگر یقین نہ ہو تو اس کا امتحان لے لو۔ اس کی وجہ یہی
ہے کہ وہ سمجھتا ہے میں نے کوئی زیادتی نہیں کی ۔ وہ کہتا ہے کہ مجھے ان لوگوں نے
گالیاں دیں، لیکن میں یہ باور نہیں کر سکتا کہ آپ لوگوں نے اس کو گالیاں دی ہوں
گی ۔ شریف آدمی نہ گالیاں دیتا ہے نہ گالیاں سنتا ہے۔ میں جو معافی مانگ رہا ہوں
تو اس لیے کہ مجھے یہاں سراسر اس کی زیادتی معلوم ہوتی ہے۔ میں اس کی حرکت پر
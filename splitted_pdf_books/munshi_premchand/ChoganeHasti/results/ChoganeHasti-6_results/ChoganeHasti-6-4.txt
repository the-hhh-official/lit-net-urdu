ہوئے کہا۔ "میرے بھی تو بال بچے ہیں۔ جب میں نہیں ڈرتا تو آپ کیوں ڈرتے
ہیں؟ کیا آپ سمجھتے ہیں کہ مجھے اپنے بال بچے پیارے نہیں یا میں خدا سے نہیں ڈرتا؟
66
طاہر : آپ صاحب اقبال ہیں ۔ آپ کو عذاب کا خوف نہیں ۔ اقبال مندوں سے
عذاب بھی ڈرتا ہے۔ خدا کا قہر غریبوں ہی پر نازل ہوتا ہے ۔
جان سیوک: اس نئے مذہبی اصول کے بانی شاید آپ ہی ہوں گے ، کیونکہ میں
نے آج تک کبھی نہیں سنا کہ اقبال مندی سے قہر ایزدی بھی ڈرتا ہے بلکہ ہماری مذہبی
کتب میں تو اہل ثروہ کے لیے بہشت کا دروازہ ہی بند کر دیا گیا ہے ۔
طاہر : حضور مجھے اس جھگڑے سے دور ہی رکھیں تو بہتر ۔
جان سیوک: آج آپ کو اس جھگڑے سے دور رکھوں ۔ کل آپ کو یہ خبط ہو کہ
جانوروں کو ہلاک کرنے سے خدا ناراض ہوتا ہے ۔ آپ مجھے کھالوں کی خریداری
سے دور رکھیں تو میں آپ کو کن کن باتوں سے دور رکھوں گا اور کہاں کہاں قہر ایزدی
سے آپ کی حفاظت کروں گا۔ اس سے تو یہی بہتر ہے کہ آپ کو اپنے ہی سے دور
رکھوں۔ میرے یہاں رہ کر آپ کو قہر ایزدی کا مقابلہ کرنا ہو گا ۔
مستر سیوک: جب آپ کو قہر ایزدی کا اتنا خوف ہے تو آپ سے ہمارا کام نہیں ہو
طاہر : مجھے حضور کی خدمت سے انکار تھوڑا ہی ہے ۔ میں تو صرف ..
مسر سیوک : آپ کو ہمارے ہر حکم کی تعمیل کرنی ہو گی ۔ خواہ اس سے آپ کا خدا
خوش ہو یا نا خوش ۔ ہم اپنے کاموں میں آپ کے خدا کو دست اندازی نہ کرنے دیں
گے۔
طاہر علی مایوس ہو گئے ۔ دل کو سمجھانے لگے ۔ خدا رحیم ہے۔ کیا وہ دیکھتا نہیں ہے
کہ میں کیسی بیڑیوں میں جکڑا ہوا ہوں ۔ میرا اس میں کیا بس ہے ۔ اگر مالک کے
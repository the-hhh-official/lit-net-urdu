خاص عرض کرنے کے لیے حاضر ہوا ہوں ۔ ارشاد ہو تو کہوں ۔“
جان سیوک : ہاں ہاں کہیے۔ کوئی نئی بات ہے کیا ؟
طاہر: حضور اس اندھے کی زمین لینے کا خیال ترک کر دیں تو عین مناسب ہے۔
ہزاروں دقتیں ہیں ۔ تنہا سورداس ہی نہیں ۔ سارا محلہ مخالفت پر آمادہ ہے۔ خصوصاً
نا یک رام پنڈا بہت ہی بگڑا ہوا ہے۔ وہ بڑا خوف ناک آدمی ہے۔ جانے کتنی بار
فوجداریاں کر چکا ہے۔ اگر یہ سب دقتیں کسی طرح دور ہو جائیں تو بھی آپ سے
یہی استدعا کروں گا کہ اس کے بجائے کسی دوسری زمین کی فکر کیجیے۔
جان سیوک : یہ کیوں؟
طاہر: حضور ! یہ کار عذاب ہے ۔ صدہا آدمیوں کا کام اس زمین سے نکلتا ہے۔
سب کی گائیں وہیں چھتی ہیں۔ براتیں ٹھہرتی ہیں۔ پلیگ کے ایام میں لوگ وہیں
جھونپڑے ڈالتے ہیں ۔ وہ زمین نکل گئی تو سارے محلہ کو تکلیف ہو گی اور لوگ دل
میں ہمیں سینکڑوں بد دعائیں دیں گے ۔ اس کا عذاب ضرور پڑے گا۔
جان سیوک : ( نہس کر ) عذاب تو میری گردن پر پڑے گا نا ؟ میں اس کا بوجھ اٹھا
سکتا ہوں ۔
طاہر: حضور! میں بھی تو آپ ہی کے دامن سے وابستہ ہوں۔ میں اس عذاب
سے کب بیچ سکتا ہوں ۔ بلکہ محلہ والے تو مجھی کو بانی سمجھتے ہیں۔ حضور تو یہاں تشریف
رکھتے ہیں۔ میں تو آٹھوں پہر ان کی آنکھوں کے سامنے رہوں گا۔ ہر وقت ان کی
نظروں میں کھٹکتا رہوں گا۔ عورتیں بھی راہ چلتے دو چار کھری کھوئی سنا دیا کریں گی۔
عیال دار آدمی ہوں ۔ خدا جانے کیا پڑے کیا نہ پڑے ۔ آخر شہر کے مضافات میں
اور زمینیں تو مل سکتی ہیں ۔
مذہبی خوف مادہ پرستوں کی نظر میں مضحکہ خیز بن جاتا ہے۔ خصوصاً ایک جوان شخص
میں اس کا ہونا تو نا قابل عفو سمجھا جاتا ہے۔ جان سیوک نے بناوٹی غصہ دکھلاتے
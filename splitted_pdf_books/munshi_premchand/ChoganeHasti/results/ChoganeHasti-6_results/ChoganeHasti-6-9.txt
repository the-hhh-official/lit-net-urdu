راجہ صاحب : اجی آکر بیٹھ جاؤ۔ تمھیں آنے میں دیر ہو گی اور میں نے ابھی
سندھیا نہیں کی ہے ۔
سورداس: پنڈا جی ! تم بیٹھ جاؤ۔ میں دوڑتا ہوا چلوں گا۔ گاڑی کے ساتھ ہی ساتھ
پہنچوں گا۔
راجہ صاحب نہیں نہیں ۔ تمہارے بیٹھنے میں کوئی حرج نہیں ہے۔ تم اس وقت
بھکاری سورداس نہیں ، زمیندار سور داس ہو۔
نا یک رام بیٹھو سور بیٹھو۔ ہمارے سر کا رسا کشات دیوتا سروپ ہیں ۔
سور داس : پنڈا جی ! میں۔
راجہ صاحب : پینڈا جی ! تم ان کا ہاتھ پکڑ بٹھا دو۔ یوں نہ بیٹھیں گے ۔
تا یک رام نے سورہ اس کو گود میں اٹھا کر گدی پر بٹھا دیا ۔ آپ بھی بیٹھے اور فٹن
روانہ ہوئی ۔ سورداس کو اپنی زندگی میں فٹن پر سوار ہونے کا یہ پہلا موقع تھا۔ ایسا
معلوم ہوتا تھا کہ میں اڑا جا رہا ہوں ۔ تین چار منٹ میں جب گودام پر گاڑی رک گئی
اور راجہ صاحب اتر پڑے تو سور د اس کو تعجب ہوا کہ اتنی جلد کیونکر آگئے۔
راجہ صاحب : زمین تو بڑے موقع کی ہے۔
سورداس : سر کار ! باپ دادوں کی نشانی ہے۔
سورد اس کے دل میں طرح طرح کی بدگمانیاں پیدا ہو رہی تھیں ۔ ” کیا صاحب
نے ان کو یہ زمین دیکھنے کے لیے بھیجا ہے؟ سنا ہے یہ بڑے دھرماتما آدمی ہیں ۔ تو
انہوں نے صاحب کو سمجھا کیوں نہ دیا ؟ بڑے آدمی سب ایک ہوتے ہیں۔ چاہے
ہندو یا مسلمان ۔ تبھی تو میرا اتنا آدر کر رہے ہیں ۔ جیسے بکرے کی گردن کاٹنے سے
پہلے اسے پیٹ بھر دانہ کھلا دیتے ہیں۔ لیکن میں ان کی باتوں میں آنے والا نہیں
ہوں ۔
راجہ صاحب : اسامیوں کے ساتھ بندو بست ہے؟
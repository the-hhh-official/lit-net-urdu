بچائیں ۔ یہ سارا پاپ میرے سر پڑے۔ گا ۔
نا یک رام دین بندھو ! سور داس بہت کچی بات کہتا ہے ۔ کلکتہ، بمبئی، احمد آباد،
کان پور آپ کے اکبال ( اقبال ) سے بھی جگہ گھوم آیا ہوں ۔ حجمان لوگ بلاتے
رہتے ہیں ۔ جہاں جہاں کل کارخانے ہیں، وہاں وہاں یہی حال دیکھا ہے ۔
راجہ صاحب : کیا یہ برائیاں تیرتھ کے مقاموں میں نہیں ہیں ؟
سورداس: سرکار! ان کا سدھا ر بھی تو بڑے آدمیوں ہی کے ہاتھ میں ہے ۔ جہاں
بری باتیں پہلے ہی سے ہیں، وہاں سے ہٹانے کے بدلے انہیں اور پھیلانا تو
مناسب نہیں۔
راجہ صاحب ٹھیک کہتے ہو۔ سور د اس ! بہت ٹھیک کہتے ہو۔ تم جیتے ۔ میں ہار گیا۔
تمہاری باتوں سے طبیعت خوش ہو گئی۔ کبھی شہر آنا تو میرے یہاں ضرور آنا۔ جس
وقت میں نے صاحب سے اس زمین کے طے کرا دینے کا وعدہ کیا تھا ، یہ باتیں
میرے دھیان میں نہ آئی تھیں ۔ اب تم خاطر جمع رکھو۔ میں صاحب سے کہہ دوں گا
کہ سورداس زمین نہیں دیتا ۔ نا یک رام ! دیکھو۔ سور داس کو کسی بات کی تکلیف نہ
ہونے پائے۔ اب میں چلتا ہوں ۔ یہ لو سور داس! یہ تمہارے اتنے دور آنے کی
مزدوری ہے۔
یہ کہہ کر انہوں نے ایک روپیہ سور د اس کے ہاتھ پر رکھا اور چل دیئے ۔ نا یک رام
نے کہا: سور داس ! اب راجہ صاحب بھی تمہاری کھوپڑی کو مان گئے ۔“
(8)
صوفیہ کو اندو کے ساتھ رہتے چار مہینے گزر گئے ۔ اپنے گھر اور گھر والوں کی یاد
آتے ہی اس کے دل میں ایک آگ سی جل اٹھتی تھی ۔ پر بھو سیوک روزانہ ایک بار
اس سے ملنے آیا کرتا ، پر کبھی اس سے گھر کے حالات نہ پوچھتی ۔ وہ کبھی ہوا کھانے
بھی نہ جاتی کہ کہیں ماما سے سامنا نہ ہو جائے ۔ اگر چہ اندو نے اس کے ذاتی حالات
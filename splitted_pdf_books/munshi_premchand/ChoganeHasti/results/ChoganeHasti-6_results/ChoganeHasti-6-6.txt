پچاس روپے ماہوار سے کیا کم ہو گی۔ ہم دونوں بھائیوں کی آمدنی مل کر اسی روپے
ہو جائے گی۔ جبھی زندگی کا کچھ لطف ملے گا۔ اس وقت تک ظاہر علی بھی ہاتھ پیر
سنبھال لے گا ۔ پھر تو چین ہی چین ہے ۔ بس تین چار برس کی تکلیف اور ہے ۔
بیوی سے اکثر جھگڑا ہو جاتا۔ وہ کہا کرتی۔ ” یہ بھائی بند ایک بھی تمہارے کام نہ
آئیں گے۔ جوں ہی وقت آیا پر جھاڑ کر نکل جائیں گے ۔ تم کھڑے تا کتے رہ جاؤ
گے۔ طاہر علی ان باتوں پر بیوی سے روٹھ جاتے ۔ اسے گھر میں آگ لگانے والی
بس کی گانٹھ کہہ کر رلاتے ۔
امیدوں اور فکروں سے اتنا دبا ہوا شخص مسز سیوک کی تلخ کلامی کا کیا جواب دیتا۔
آقا کے قبر نے خدا کے قہر کو مغلوب کر دیا۔ دکھ بھری آواز میں بولے۔ حضور کا
نمک خوار ہوں۔ آپ کا حکم میرے لیے خدا کے حکم کا درجہ رکھتا ہے ۔ کتابوں میں آقا
کو خوش رکھنے کا وہی ثواب لکھا ہے جو خدا کو خوش رکھنے کا ہے۔ حضور کی نمک حرامی کر
کے خدا کو کیا منہ دکھلاؤں گا؟“
جان سیوک: ہاں ۔ اب آپ آئے راہ راست پر۔ جائے اپنا کام کیجیے۔ مذہب
اور تجارت کو ایک ترازو میں تولنا ایک بیوقوفی ہے۔ مذہب مذہب ہے اور تجارت
تجارت ۔ ان میں کوئی باہمی تعلق نہیں ۔ دنیا میں زندہ رہنے کے لیے تجارت کی
ضرورت ہے۔ مذہب کی نہیں۔ مذہب تو تجارت کا سنگار ہے ۔ وہ دولت مندوں
کے لیے ہی زیبا ہے۔ خدا آپ کو مقدرت دے۔ موقع ملے ۔ گھر میں فاضل روپے
ہوں تو نماز پڑھیے ۔ حج کیجیے۔ مسجد بنوائے ۔ کنواں کھدوائیے۔ جبھی مذہب ہے۔
خالی پیٹ خدا کا نام لینا گناہ ہے۔
طاہر علی نے جھک کر سلا کیا اور گھر واپس گئے ۔
(7)
شام ہوگئی تھی، لیکن پھاگن شروع ہو جانے پر بھی سردی سے ہاتھ پاؤں اکڑتے
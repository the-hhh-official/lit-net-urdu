پوچھتے ۔ بات بھی ایسی ہی ہے۔ انہیں میری کیا پروا ہے؟ باتیں ایسی کریں گے گویا
ان سے زیادہ فیاض طبع دنیا میں کوئی شخص نہیں ہے۔ پر وہ سب کوری بکواس ہے۔
انہیں تو یہی منظور ہے کہ یہ دن بھر تنہا بیٹھی اپنے نام کو رویا کرے۔ دل میں جلتے ہوں
گے کہ صوفی کے ساتھ اس کے دن بھی آرام سے گئے تھے۔ مجھے قیدیوں کی طرح
رکھنا چاہتے ہیں۔ انہیں ضد کرنا آتا ہے تو میں کیا ضد نہیں کر سکتی۔ میں بھی کہے دیتی
ہوں ۔ آپ صوفی کو نہ چلنے دیں گے تو میں بھی نہ جاؤں گی۔ میرا کر ہی کیا سکتے ہیں !
کچھ نہیں ۔ دل میں ڈرتے ہیں کہ صوفی کے جانے سے گھر کا خرچ بڑھ جائے گا۔
خسیس تو ہیں ہی۔ اس خست کو چھپانے کے لیے بدنامی کا بہانہ نکالا ہے ۔ دل غمگین
ہو کر دوسروں کی نیک نیتی پر شک کرنے لگتا ہے۔
شام کے وقت جانبوی سیر کرنے چلی تو اندو نے اس سے یہ باتیں کہیں اور اسرار
کیا کہ تم مہیند رکو سمجھا کر صوفی کو لے جانے پر راضی کر دو ۔ جانہوں نے کہا تمہیں
کیوں نہیں مان جاتیں ؟“
اندو: اماں! میں سچے دل سے کہہ رہی ہوں۔ میں ضد نہیں کرتی۔ اگر میں نے
پہلے ہی صوفیہ سے نہ کہہ دیا ہوتا تو مجھے ذرا بھی ملال نہ ہوتا ۔ پر ساری تیاریاں کر کے
اب اس کو نہ لے جاؤں تو وہ اپنے دل میں کیا کہے گی ۔ میں اس کو منہ نہیں دکھا سکتی ۔
یہ اتنی چھوٹی سی بات ہے کہ اگر میر ا ذرا بھی خیال ہوتا تو وہ انکار نہ کرتے ۔ ایسی
حالت میں آپ کیونکر امید کر سکتی ہیں کہ میں ان کے ہر حکم کی تعمیل کروں؟
جانہوی : وہ تمہارے سوامی ہیں ۔ ان کی بھی باتیں تم ہیں مانی پڑیں گی ۔
اندو: خواہ وہ میری ذرا ذراسی با تیں بھی نہ مانیں ؟
جانبوی: ہاں انہیں اس کا اختیار ہے۔ مجھے شرم آتی ہے کہ میری نصیحتوں کا
تمہارے اوپر کچھ بھی اثر نہ ہوا۔ میں تم کو شوہر پرست تی دیکھنا چاہتی ہوں جسے اپنے
شوہر کے حکم یا مرضی کے سامنے اپنی عزت یا ذلت کا ذرا بھی خیال نہیں ہوتا ۔ اگر وہ
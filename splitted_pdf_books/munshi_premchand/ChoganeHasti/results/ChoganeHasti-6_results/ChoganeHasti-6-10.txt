تا یک رام نہیں سرکار۔ ایسی ہی پرتی پڑی رہتی ہے۔ سارے محلہ کی گائیں یہیں
چرنے آتی ہیں ۔ اٹھا دی جائے تو دوسو سے کم نفع نہ ہو، پر یہ کہتا ہے ۔ اب بھگوان
مجھے یونہی کھانے بھر کو دے دیتے ہیں تو اسے کیوں اٹھاؤں؟
راجہ صاحب : اچھا تو سورداس دان لیتا ہی نہیں ۔ دیتا بھی ہے ۔ ایسے لوگوں کے
درشن ہی سے پن ہوتا ہے ۔
نا یک رام کی نگاہ میں سورداس کی اتنی عزت کبھی نہ ہوئی تھی۔ بولے ۔ "حضور!
اس جنم میں کوئی بڑا بھاری مہاتما ہے ۔“
راجہ صاحب اس جنم کا نہیں ، اس جنم کا مہاتما ہے۔
سچائی شہرت کا خواہش مند نہیں ہوتا ۔ سور د اس کو اپنی قربانی اور سخاوت کی اہمیت کا
علم ہی نہ تھا ۔ شاید ہوتا تو مزاج میں اتنی سادگی اور عاجزی نہ رہتی بلکہ اپنی تعریف
کانوں کو اچھی لگتی ۔ مہذب نگاہوں میں سخاوت کا یہی بہترین انعام ہے۔ سور داس کا
دان زمین یا آسمان کا دان تھا۔ جسے تعریف یا شہرت کی فکر نہیں ہوتی ۔ اس کو راجہ
صاحب کی فیاضی میں فریب کا شائبہ معلوم ہوتا تھا۔ وہ یہ جاننے کے لیے بے قرار ہو
رہا تھا کہ راجہ صاحب کا ان باتوں سے مطلب کیا ہے؟
تا یک رام ، راجہ صاحب کو خوش کرنے کے لیے سور د اس کی تعریف کرنے لگے۔
دھرم او تار! اتنے پر بھی انہیں چین نہیں ہے۔ یہاں دھرم شالا، مندر اور کنواں
بنوانے کا ارادہ کر رہے ہیں ۔
راجہ صاحب : واہ پھر تو بات ہی بن گئی۔ کیوں سور داس ا تم اس زمین سے نوبیکھے
مسٹر جان سیوک کو دے دو۔ ان سے جو روپے ملیں ۔ انہیں دھرم کاج میں لگا دو۔ اس
طرح تمہاری خواہش بھی پوری ہو جائے گی اور صاحب کا کام بھی نکل جائے گا۔
دوسروں سے اتنے اچھے دام ملیں گے ۔ بولو کتنے روپے دلا دوں ۔
نا یک رام سور داس کو خاموش دیکھ کر ڈر گئے کہ کہیں یہ انکار کر بیٹھا تو میری بات
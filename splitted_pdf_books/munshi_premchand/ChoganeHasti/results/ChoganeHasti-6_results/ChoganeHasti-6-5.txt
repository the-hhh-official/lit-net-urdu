احکام کی تعمیل نہ کروں تو کنبہ کی پرورش کیسے ہو۔ برسوں تک خاک چھاننے کے بعد تو
یہ مستقل ملازمت ملی ہے۔ اسے چھوڑوں تو پھر اسی طرح کوچہ گردی اختیار کرنی ہو
گی۔ ابھی کچھ اور نہیں ہے تو روٹی دال کا سہارا تو ہے۔ خانہ داری وفکر ضمیر کی آزادی
کے لیے مہلک ہے۔
طاہر علی کو لا جواب ہو جانا پڑا۔ بے چارے اپنی بیوی کے سارے گہنے بیچ کر کھا
چکے تھے ۔ اب ایک چھلا بھی نہ تھا۔ ماہر علی انگریزی پڑھتا تھا۔ اس کے لیے اچھے
کپڑے بنوانے پڑتے ۔ ماہ بماہ فیس دینی پڑتی ۔ ظاہر علی اور جابر علی اردو مدرسہ میں
پڑھتے تھے لیکن ان کی والدہ روز ہی جان کھایا کرتی تھی کہ انہیں بھی انگریزی مدرسہ
میں بھرتی کر ابھائیوں کی ناز برداری پر ان کی ساری ضرورتیں قربان تھیں ۔ پاجامہ
میں اتنے پیوند لگا جاتے کہ کپڑے کی اصل شکل ہی چھپ جاتی تھی۔ نئے جوتے
پہننا تو شاید ان پانچ برسوں میں انہیں نصیب ہی نہیں ہوا ۔ ماہر علی کے پرانے جوتوں
پر قناعت کرنی پڑتی تھی۔ خوش نصیبی سے ماہر علی کے پیر بڑے تھے حتی الامکان وہ
اپنے بھائیوں کو ذرا بھی تکلیف نہ ہونے دیتے تھے لیکن کبھی ہاتھ تنگ رہنے کے
سبب ان کے لیے نئے کپڑے نہ بنوا سکتے یا فیس دینے میں دیر ہو جاتی ۔ یا ناشتا نہ مل
سکتا۔ یا مدرسہ میں کچھ کھانے کے لیے پیسے نہ ملتے تو دونوں مائیں تلخ اور طعن آمیز
باتوں سے ان کو چھید ڈالتی تھیں۔ بیکاری کے ایام میں وہ اکثر اپنا بوجھ ہلکا کرنے
کے لیے بیوی اور بچوں کو اپنی سسرال پہنا دیا کرتے تھے۔ غیرت کے سبب سے ایک
آدھ مہینہ کے لیے بلا لیتے اور پھر کسی نہ کسی حیلہ سے رخصت کر دیتے۔ جب سے
مسٹر جان سیوک کے یہاں پناہ گزین ہوئے تھے۔ جھی سے گویا ان کے دن پھر گئے
تھے۔ کل کی فکر سر پر سوار نہ رہتی تھی ۔ ماہر علی کی عمر پندرہ سال سے تجاوز کر گئی تھی ۔ اب
ان کی ساری امید میں اس کی ذات سے وابستہ تھیں ۔ سوچتے تھے جب ماہر علی
میٹرک ہو جائے گا تو صاحب سے سفارش کر کے پولیس میں بھرتی کرا دوں گا۔ تنخواہ
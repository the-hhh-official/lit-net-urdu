دیجئے ۔ وہ اسے ایسے ٹھاٹ سے لے جانا چاہتی تھی کہ گھر کی لونڈیاں باندیاں اس کی
مناسب احترام کریں۔ پر بھو سیوک کو صوفیہ کا اندو کے ساتھ جانا اچھا نہ لگتا تھا۔ اس
کو اب بھی امید تھی کہ ماما کا غصہ ٹھنڈا ہو جائے گا اور وہ صوفی کو گلے لگائیں گی۔
صوفی کے چلے جانے سے مغائرت کا بڑھنا یقینی امر تھا۔ اس نے صوفیہ کو سمجھایا لیکن
وہ اندو کی تجویز کو نا منظور نہ کرنا چاہتی تھی۔ اس نے عہد کر لیا کہ اب گھر نہ جاؤں گی۔
تیسرے روز راجہ مہیندر مار، اندو کو رخصت کرانے آئے ، تو اندو نے اور باتوں
کے ساتھ صوفی کو ساتھ لے چلنے کا تذکرہ چھیڑ دیا۔ بولی ۔ میراجی وہاں کیا گھبرایا
کرتا ہے۔ میں صوفیہ کے رہنے سے میراجی بہل جائے گا۔
مہیندر: کیا مس سیوک ابھی تک یہیں ہیں؟
اندہ بات یہ ہے کہ وہ مذہبی معاملات میں آزاد خیالی چاہتی ہیں اور ان کے گھر
والے اس آزاد خیالی کو برداشت نہیں کر سکتے ۔ اسی وجہ سے وہ اپنے گھر نہیں جانا
چاہتیں۔
مہیندر لیکن یہ تو سوچو کہ ان کے میری یہاں رہنے سے میری کتنی بدنامی ہوگی۔
مسٹر سیوک کو یہ بات بری لگے گی اور یہ بالکل غیر مناسب ہے کہ میں ان کی لڑکی کو
ان کی مرضی کے بغیر اپنے گھر میں رکھوں ۔ اس میں سراسر بدنامی ہو گی۔
اندو: مجھے تو اس میں بدنامی کی کوئی بات نظر نہیں آتی ۔ کیا سیلی اپنی سہیلی کے
یہاں مہمان نہیں ہوتی ۔ صوفی کا مزاج بھی ایسا نہیں ہے کہ وہ ادھر ادھر گھومنے لگے
گی۔
مبیندر: وہ دیوی سہی لیکن ایسے کتنے ہی وجوہ ہیں کہ میں ان کا تمہارے ساتھ جانا
نا مناسب سمجھتا ہوں۔ تم میں یہ بڑا عیب ہے کہ تم کسی کام کو کرنے سے پہلے اس پر
غور کر لینا ٹھیک نہیں سمجھتیں۔ کیا تمہاری رائے میں خاندانی رواج کی مخالفت کرنے
میں کوئی برائی نہیں؟ ان کے گھر والے یہی تو چاہتے ہیں کہ وہ ظاہر طریقہ پر اپنے
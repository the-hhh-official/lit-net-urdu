کو سب سے مخفی رکھا تھا لیکن قیاس سے بھی اس کے حالات سے واقف ہو گئے
تھے۔ اس لیے ہر شخص کو یہ خیال رہتا تھا کہ کوئی ایسی بات نہ ہونے پائے جو اس کو
ناگوار ہو ۔ اندو کو تو اس سے اتنی محبت ہو گئی تھی کہ زیادہ تر اس کے پاس بیٹھی رہتی ۔
اس کی صحبت سے اندو کو بھی مذہب اور فلسفہ کی کتابوں سے رغبت ہونے لگی تھی ۔
گھر ٹپکتا ہو تو اس کی مرمت کی جاتی ہے ۔ گر جائے، اسے چھوڑ دیا جاتا ہے۔
صوفی کو جب معلوم ہوا کہ یہ لوگ میری ساری باتیں جان گئے، تو اس نے پردہ
رکھنے کا خیال ترک کر دیا۔ مذہبی کتب کے مطالعہ میں مصروف ہو گئی ۔ پرانی
کدورتیں دل سے مٹنے لگیں ۔ ماں کی دل خراش باتوں کا زخم مندمل ہونے لگا ۔ وہ
تنگ خیالی جو ذاتی جذبات اور خیالات کو نا مناسب اہمیت دے دیتی ہے، اس کو
اشاعت اورا اور اخلاق کے دائرہ میں آکر بیچ معلوم ہونے لگی ۔ دل نے کہا یہ ماما کا تصور
نہیں بلکہ ان کی مذہبی تنگ خیالی کا قصور ہے۔ ان کے خیال کا دائرہ محدود ہے ۔ ان
میں آزاد خیالی کا احترام کرنے کی صلاحیت ہی نہیں ہے۔ ان سے میں ناحق نا راض
ہو رہی ہوں ۔ یہی ایک کانٹا تھا جو اس کے دل میں ہمیشہ کھٹکتا رہتا تھا۔ جب وہ نکل
گیا تو دل کو سکون ہو گیا ۔ اس کا وقت مذہبی کتب کے مطالعہ اور مذہبی اصولوں کی
تحقیقات میں گزرنے لگا۔ انہاک، درد دل کا بہترین علاج ہے ۔
لیکن اس مطالعہ اور تحقیقات سے اس کے دل کو قرار آ جاتا ہو، یہ بات نہ تھی۔
طرح طرح کے شکوک ہر روز پیدا ہوتے رہتے تھے ۔ زندگی کا مقصد کیا ہے؟ ہر
مذہب میں اس کا جدا جدا جواب ملتا تھا ، لیکن ایک بھی ایسا نہیں ملا جس کو دل قبول
کرے ۔ معجزات کیا ہیں؟ کیا صرف عقیدت مندوں کی فرضی باتیں ہیں۔ سب
سے مشکل مسئلہ یہ تھا کہ عبادت کا مقصد کیا ہے؟ خدا کیوں انسانوں سے اپنی عبادت
کے لیے کہتا ہے؟ اس سے اس کی منشا کیا ہے؟ کیا وہ اپنی ہی خلقت سے اپنی تعریف
سن کر خوش ہوتا ہے۔ وہ ان سوالوں پر غور کرنے میں اس قدر محو رہتی کہ کئی کئی روز کمرہ
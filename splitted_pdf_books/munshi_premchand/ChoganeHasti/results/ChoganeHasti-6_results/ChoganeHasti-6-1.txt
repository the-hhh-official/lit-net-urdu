ہوں کہ اور کسی بات میں تو مذہب کی پروانہیں کی جاتی اور سارا مذہبی محبت کے
دکھاوے کے طریقہ پر ہی اظہار کیا جا رہا ہے تو مجھے شک ہوتا ہے کہ اس کا مطلب
کچھ اور تو نہیں۔
جان سیوک تم نے کس بات میں مجھے مذہب کے خلاف عمل کرتے دیکھا؟
پر بھو سیوک سینکڑوں ہی باتیں ہیں۔ ایک ہو تو کہوں ۔
جان سیوک نہیں ایک ہی بتلاؤ۔
پر بھو سیوک: اس بے کس اندھے کی زمین پر قبضہ کرنے کے لیے آپ جن ذرائع
سے کام لے رہے ہیں کیا وہ مذہب کے مطابق ہیں؟ مذہب کا خاتمہ وہیں ہو گیا
جب اس نے کہہ دیا کہ میں اپنی زمین کو کسی طرح بھی نہ دوں گا۔ اب قانون حکمت
اور دھمکیوں سے اپنا مطلب نکالنا آپ کو مذہب کے موافق معلوم ہوتا ہو تو ہو ۔ مجھے تو
وہ سراسر لاند ہی اور نا منصفی پر مبنی معلوم ہوتا ہے۔
جان سیوک: تم اس وقت اپنے ہوش میں نہیں ہو۔ میں تم سے حجت نہیں کرنا
چاہتا۔ پہلے جا کر ٹھنڈے ہو آؤ۔ پھر میں تمہیں اس کا جواب دوں گا۔
پر بھو سیوک غصہ سے بھرا ہوا اپنے کمرہ میں آیا اور سوچنے لگا کہ کیا کروں۔ یہاں
تک تو اس کا ستیا گر محض لفظی تھا ، اب اس سے علی ہونے کا موقع آگیا لیکن عمل کی
طاقت اس کے دل میں بالکل نہ تھی۔ اس جھنجھلاہٹ کی حالت میں وہ کبھی ایک کوٹ
پہنتا ،کبھی اس کو اتار کر دوسرا پہنتا۔ کبھی کمرہ کے باہر چلا جاتا کبھی اندر آ جاتا۔ اسی
اثنا میں مسٹر سیوک آکر بیٹھ گئے اور متانت آمیز لہجے میں بولے ۔ پر بھو! آج تمہارا
جوش دیکھ کر مجھ کو جس قدر رنج ہوا ہے، اس سے کہیں زیادہ اندیشہ لاحق ہو گیا ہے۔
مجھے اب تک تمہاری دانائی پر اعتماد تھا۔ لیکن اب وہ اعتماد جاتا رہا۔ مجھے یقین تھا کہ تم
زندگی اور مذہب کے تعلق کو خوب سمجھتے ہو، لیکن اب معلوم ہوا کہ صوفی اور اپنی ماں کی
طرح تم بھی وہم میں مبتا ہو۔ کیا تم سمجھتے ہو کہ میں اور مجھ سے اور ہزاروں اشخاص
صوفیہ بہن ! معاف کرنا! میں ایک بڑی الجھن میں پڑی ہوئی تھی۔ ابھی تک وہ
گتھی نہیں سمجھی ۔ میں بت پرستی کو بالکل لغو خیال کرتی تھی۔ میں سمجھتی کہ رشیوں نے
صرف جہلاء کی روحانی تسکین کے لیے یہ طریقہ ایجاد کیا ہے، لیکن اس کتاب میں
بت پرستی کا جواز ایسے عالمانہ دلائل کے ذریعہ ثابت کیا گیا ہے کہ آج میں مورتی پوجا
کی قائل ہو گئی۔ مصنف نے اس کو سائنٹیفک طریقہ پر ثابت کیا ہے۔ یہاں تک کہ
مورتوں کی بناوٹ اور دکھاوٹ کو بھی انہیں طریقوں پر مبنی قرار دیا گیا ہے۔
اندو : میرے لیے بلاوا آ گیا۔ آج کے تیسرے دن چلی جاؤں گی۔
صوفیہ: یہ تو تم نے بری خبر سنائی ۔ پھر میں یہاں کیسے رہوں گی ؟
اس جملہ میں ہمدردی نہیں بلکہ خود غرضی تھی لیکن اندو نے اس کا مطلب یہ سمجھا کہ
صوفی کے لیے میری جدائی نا قابل برداشت ہوگی۔ بولی تمہارا جی تو کتابوں
میں بہل جائے گا۔ میں البتہ تمہاری یاد میں تڑپا کروں گی ۔ سچ جانو تمہاری صورت
ایک لمحہ کے لیے بھی خیال سے نہ ہٹے گی۔ یہ مومنی صورت آنکھوں کے سامنے پھرا
کرے گی ۔ بہن اگر تمہیں برا نہ لگے تو ایک استدعا کروں ۔ کیا یہ ممکن نہیں ہے کہ تم
بھی کچھ دن میرے ساتھ رہو؟ تمہاری صحبت سے میری زندگی بھی سدھر جائے گی۔
میں اس کے لیے ہمیشہ تمہاری ممنون رہوں گی ۔“
صوفیہ تمہاری محبت کی اسیر ہوں ۔ جہاں چاہو لے چلو ۔ چاہوں تو جاؤں گی ۔ نہ
چاہوں تو نہ جاؤں گی ۔ مگر یہ تو بتاؤ تم نے راجہ صاحب سے بھی پوچھ لیا ہے۔
اندو : یہ ایسی کون سی بات ہے جس کے لیے ان کی صلاح لینی پڑے۔ مجھ سے
برابر کہتے رہتے ہیں کہ تمہارے لیے ایک لیڈی کی ضرورت ہے۔ اکیلے تمہارا جی
گھبراتا ہو گا۔ یہ تجویز سن کر خوشی سے پھولے نہ سمائیں گے ۔
رانی جانہوی تو اندو کے رخصت کی تیاریاں کر رہی تھیں اور اند و صوفیہ کے لیے
لیس اور کپڑے لالا کر رکھتی تھی۔ انواع و اقسام کی پوششوں سے کئی صندوق بھر
جو روز گر جا جاتے ہیں، بھجن گاتے ہیں اور آنکھیں بند کر کے خدا کی عبادت کرتے
ہیں، کیا وہ واقعی مذہبی محبت میں ڈوبے ہوتے ہیں؟ ہر گز نہیں۔ اگر اب تک تمہیں
نہیں معلوم ہے تو اب معلوم ہو جانا چاہیے کہ مذ ہب صرف خود غرضی کا نام ہے۔ ممکن
ہے تمہیں یسوع پر اعتقاد ہو ۔ شاید تم انہیں خدا کا بیٹا یا کم از کم مہا تھا سمجھتے ہو۔ پر مجھے
تو اس قدر یقین نہیں ۔ میرے دل میں ان کے لیے خوشیوں کا راگ الاپتا پھرتا ہے ۔
وہ بھی اتنا ہی بے لوث، انتاہی منکسر مزاج اور اتنا ہی مذہب کا دلدادہ ہے، لیکن اس
قدر بدظنی ہونے پر بھی میں اتوار کو سو کام چھوڑ کر گر جاضرور جاتا ہوں ۔ نہ جانے سے
اپنی جماعت میں بے معنی ہوگی ۔ اس کا میرے کاروبار پر برا اثر پڑے۔ پھر اپنے
ہی گھر میں بے اطمینانی پیدا ہو جائے گی۔ میں صرف تمہاری ماں کی خاطر سے اپنے
او پر یہ ظلم کرتا ہوں اور تم سے بھی میرا یہی کہنا ہے کہ بے جا ضد سے کام نہ لو۔ تمہاری
ماں غصہ کے نہیں بلکہ رحم کے قابل ہے۔ بولو تم ہیں کچھ کہنا ہے ؟“
پر بھو سیوک: جی نہیں ۔
جان سیوک: اب تو پھر اتنی شرارت نہ کرو گے؟
پر بھو سیوک نے مسکرا کر کہا۔ ” جی نہیں ۔“
(6)
مذہبی خوف میں جہاں بہت سی بھلائیاں ہیں ، وہاں ایک برائی بھی ہے۔ اس میں
سادگی ہوتی ہے۔ فریبیوں کا داؤں اس پر آسانی سے چل جاتا ہے۔ مذہب سے
ڈرنے والا آدمی منطقی نہیں ہوتا ۔ اس کی بحثی طاقت سست پڑ جاتی ہے۔ طاہر علی نے
جب سے اپنی دونوں سوتیلی ماؤں کی باتیں سنی تھیں ، ان کا دل بہت زیادہ بے چین
ہو رہا تھا ۔ بار بار خدا سے دعا مانگتے تھے ۔ آئینی کتب سے اپنے شکوک رفع کرنے کی
کوشش کرتے تھے ۔ دن تو کسی طرح گزرا۔ شام ہوتے ہی وہ مسٹر جان سیوک کے
پاس پہنچے اور نہایت عاجزانہ لہجہ میں بولے۔ حضور کی خدمت میں اس وقت ایک
مذہبی احکام کی پابندی کریں ۔ اگر وہ اتنا بھی نہیں کر سکتیں تو میں یہی کہوں گا کہ ان کی
آزاد خیالی موزونیت کی حد سے بہت زیادہ تجاوز کر گئی ہے۔
اندو لیکن میں ان سے وعدہ کر چکی ہوں۔ میں کئی دن سے انہیں تیاریوں میں
مصروف ہوں ۔ یہاں اماں جی سے اجازت لے چکی ہوں ۔ گھر کے کچھ لوگ نوکر
چا کر جانتے ہیں کہ وہ میرے ساتھ جا رہی ہیں۔ ایسی حالت میں اگر میں ان کو نہ
لے گئی تو لوگ اپنے دل میں کیا کہیں گے؟ سوچیے اس میں میری کتنی رسوائی ہو گی۔
میں کسی کو منہ دکھانے کے قابل نہ رہوں گی ۔
مہیندرا بد نامی سے بچنے کے لیے سب کچھ کیا جا سکتا ہے۔ تمہیں مس سیوک سے
کہتے شرم آتی ہو تو میں کہہ دوں ۔ وہ اتنی نادان نہیں ہیں کہ اتنی موٹی سی بات نہ
سمجھیں ۔
اندو: مجھے ان کے ساتھ رہتے رہتے ان سے اس قدر محبت ہو گئی ہے کہ ان سے
ایک دن بھی علیحدہ رہنا مجھے دشوار معلوم ہوتا ہے۔ اس کی تو خیر پروا نہیں ۔ جانتی
ہوں ۔ کبھی نہ کبھی ان سے جدائی ہوگی ہی۔ اس وقت سب سے زیادہ فکر مجھے اپنی سکی
کی ہے۔ لوگ کہیں گے ۔ بات کہہ کر پلٹ گئی۔ صوفی نے پہلے صاف انکار کر دیا
تھا۔ میرے بہت کہنے سننے پر راضی ہوئی تھی ۔ آپ میری خاطر سے اب کے میری
یہ استدعا قبول کیجیے۔ پھر میں آپ سے پوچھے بغیر کوئی کام نہ کروں گی۔
مہیند ر مار کسی طرح راضی نہ ہوئے ۔ اندو روئی ۔ اس نے منت سماجت کی ۔ وہ
پیروں پڑی۔ اس نے وہ سبھی منتر پھونکے جو کبھی بے اثر نہیں ہوتے لیکن شوہر کا پتھر کا
دل نہ پھیجا۔ ان کو اپنا نام دنیا کی سب چیزوں سے زیادہ عزیز تھا۔
جب مہینہ رکمار باہر چلے گئے تو اندو بہت دیر تک حالت غم میں بیٹھی رہی ۔ بار بار
یہی خیال آتا۔ صوفی اپنے دل میں کیا کہے گی ۔ میں نے اس سے کہہ رکھا تھا کہ
میرے سوامی میری کوئی بات نہیں ٹالتے ۔ اب وہ سمجھے گی کہ وہ اس کی بات بھی نہیں
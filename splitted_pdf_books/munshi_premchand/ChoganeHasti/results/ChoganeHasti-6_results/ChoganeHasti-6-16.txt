سے باہر نہ نکلتی ۔ کھانے پینے کی بھی سدھ نہ رہتی ۔ یہاں تک کہ کبھی کبھی اندو کا آنا
اسے برا معلوم ہوتا ۔
ایک روز صبح کے وقت وہ کوئی مذہبی کتاب پڑھ رہی تھی کہ اندو آ کر بیٹھ گئی ۔ اس کا
چہرہ اداس تھا ۔ صوفیہ اس کی جانب متوجہ نہ ہوئی ۔ حسب سابق مطالعہ میں مصروف
رہی ۔ اندو بولی ۔ صوفی ! اب یہاں دو چار دن کی اور مہمان ہوں ۔ مجھے بھول تو نہ
جاؤ گی؟“
صوفی نے سر اٹھائے بغیر ہی کہا۔ ہاں !۔
اندو تمہارا دل تو اپنی کتابوں میں بہل جائے گا۔ میری یا دبھی نہ آئے گی۔ پر مجھ
سے تمہارے بغیر ایک دن بھی نہ رہا جائے گا۔
صوفی نے کتاب کی طرف دیکھتے ہوئے کہا۔ ہاں ۔
اندو، پھر نہ جانے کب ملاقات ہو۔ سارا دن پڑے پڑے سوچا کروں گی۔
صوفی نے کتاب کا ورق الٹتے ہوئے کہا۔ ”ہاں“۔
اب اندو ، صوفیہ کی اس سرد مہری کو برداشت نہ کر سکی ۔ کسی دوسرے وقت وہ
ناراض ہو کر چلی جاتی یا اس کو مطالعہ میں محو دیکھ کر کمرہ میں قدم ہی نہ رکھتی لیکن اس
وقت اس کا ملائم دل جدائی کے درد سے بھرا ہوا تھا۔ اس میں روٹھنے کے خیال کی
گنجائش نہ تھی۔ روکر بولی ۔ ”بہن! ایشور کے لیے ذرا کتاب بند کر دو۔ میں چلی
جاؤں گی تو پھر خوب پڑھ لینا ۔ وہاں سے تمہیں چھیڑ نے نہ آؤں گی ۔“
صوفی نے اندو کی طرف دیکھا۔ گویا مراقبہ سے بیدار ہوئی۔ اس کی آنکھوں میں
آنسو دیکھے۔ چہرہ اداس تھا اور سر کے بال بکھرے ہوئے تھے۔ بولی ارے اندو!
کیا بات ہے؟ روتی کیوں ہو؟“
اندو تم اپنی کتاب پڑھو تمہیں کسی کے رونے دھونے کی کیا پروا ہے؟ ایشور نے
نہ جانے کیوں تمہارے جیسا دل مجھ کو نہیں دیا۔
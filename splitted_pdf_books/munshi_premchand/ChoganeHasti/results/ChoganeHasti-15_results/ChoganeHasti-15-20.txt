صوفیہ کی آنکھیں ڈبڈبا آئیں ۔ بولی ۔ ہاں پر بھو۔ آج میں بہت اداس ہوں۔
آج میری زندگی میں سب سے بڑی مصیبت کا دن ہے۔ کیونکہ آج میں کلارک کو
اس امر پر مجبور کروں گی کہ وہ مجھ سے شادی کے خواستگار ہوں ۔ میرا اخلاقی اور
روحانی زوال ہو چکا۔ اب میں اپنے اصولوں پر جان دینے والی، اپنے ضمیر کی آواز کو
حکم خدا سمجھنے والی ، مذہبی عقائد کو دلیل کی کسوٹی پر پرکھنے والی صوفیہ نہیں ہوں ۔ وہ
صوفیه اب دنیا میں نہیں ہے۔ اب میں جو کچھ ہوں اسے اپنی زبان سے کہتے ہوئے
مجھے خود شرم آتی ہے۔“
پر بھو سیوک شاعر ہونے پر بھی اس خیالی قوت سے بے بہرہ تھے جو دوسروں کے
دل میں سما کر ان کی حالت کا احساس کرتی ہے۔ وہ خیالی دنیا میں ہمیشہ گھومتے رہتے
تھے اور دنیا کے آرام و تکلیف سے اپنے کو تفکر بنا نا انہیں مضحکہ خیز معلوم ہوتا تھا۔ یہ
دنیا کے جھمیلے ہیں۔ ان میں کیوں سرکھپائیں ۔ انسان کو کھانا اور خوش رہنا چاہیے۔
وہی الفاظ صوفیہ کی زبان سے کئی مرتبہ سن چکے تھے۔ جھنجھلا کر بولے ۔ تو اس میں
رونے دھونے کی کیا ضرورت ہے ۔ ماما سے صاف صاف کیوں نہیں کہہ دیتیں؟
انہوں نے تمہیں مجبور تو نہیں کیا ہے ۔“
صوفیہ نے حقارت کے لہجہ میں کہا۔ " پر بھو! ایسی باتوں سے دل نہ دکھاؤ ۔ تم کیا
جانو میرے دل پر کیا گزر رہی ہے۔ اپنی خوشی سے کوئی زہر کا پیالہ تو نہیں پیتا۔ شاید
ہی کوئی ایسا دن جاتا ہو کہ میں تم سے اپنی سینکڑوں بار کی کہی ہوئی کہانی نہ کہتی ہوں ۔
پھر بھی تم کہتے ہو۔ تمہیں مجبور کس نے کیا؟ تم تو شاعر ہو۔ تم اتنے بے حس کیسے ہو
گئے؟ مجبوری کے سوا آج مجھے کون یہاں کھینچ لایا۔ آج میری یہاں آنے کی ذرا بھی
خواہش نہ تھی پر یہاں موجود ہوں۔ میں تم سے سچ کہتی ہوں کہ مذہب کی رہی سہی
عزت بھی میرے دل سے اٹھ گئی ۔ جہلاء کو یہ کہتے ہوئے شرم نہیں آتی کہ مذہب
خدا کی برکت ہے۔ میں کہتی ہوں ۔ یہ خدائی قہر ہے جو انسانوں کو تباہ برباد کر نے
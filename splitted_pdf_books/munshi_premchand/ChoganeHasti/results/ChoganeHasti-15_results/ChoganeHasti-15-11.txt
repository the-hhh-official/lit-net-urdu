ایک موٹر آئی اور موٹر ڈرائیور نے پولیس کے افسر کو ایک رقعہ دیا۔ سب لوگ غور سے
دیکھ رہے تھے کہ دیکھیں اب کیا ہوتا ہے؟ اتنے میں ونے سنگھ موٹر میں سوار کرائے
گئے اور موٹر ہوا ہو گئی۔ سب کے سب تاکتے رہ گئے۔
جب موٹر کچھ دور نکل گئی تو ونے نے شوفر (گاڑی چلانے والے ) سے پوچھا۔
”مجھے کہاں لیے جاتے ہو؟“
شوفر نے کہا۔ آپ کا دیوان صاحب نے بلایا ہے۔“
و نے سنگھ نے کچھ اور نہ پوچھا۔ انہیں اس وقت خوف کے بجائے خوشی تھی کہ
دیوان سے ملنے کا اچھا موقع ملا۔ اب ان سے یہاں کے متعلق کافی گفتگو ہو گی۔ سنا
ہے قابل آدمی ہیں۔ دیکھوں یہاں کے موجودہ طریقوں کا جواز کیونکر ثابت کرتے
ہیں۔
یکایک شوفر نے کہا۔ یہ دیوان ایک ہی پاجی ہے۔ رحم کرنا تو جانتا ہی نہیں۔ ایک
دن بچہ کو اسی موٹر سے ایسا گراؤں گا کہ ہڈی پسلی کا پتہ نہ چلے گا۔“
و نے سنگھ ضرور گرا وایسے ظالموں کی یہی سزا ہے۔
شوفر نے حیرت سے ونے کی طرف دیکھا۔ اسے اپنے کانوں پر اعتبار نہ ہوا۔
و نے سنگھ کے منہ سے ایسی بات سننے کی اسے امید نہ تھی۔ اس نے سنا تھا کہ وہ اعلیٰ
ترین اوصاف کے مخزن ہیں۔ ان کا دل بہت پاک ہے بولا۔ تو آپ کی بھی یہی
مرضی ہے۔“
و نے سنگھ: کیا کیا جائے ۔ ایسے آدمیوں پر اور کسی بات کا تو اثر ہی نہیں ہوتا۔
شوفر : اب تک مجھے یہی اندیشہ ہوتا تھا کہ لوگ مجھے قاتل کہیں گے، لیکن جب
آپ جیسے فرشتہ خصلت شخص کی یہی خواہش ہے تو مجھے کیا ڈر۔ بچے بہت رات کو
گھومنے نکلا کرتے ہیں۔ ایک ٹھوکر میں تو کام تمام ہو جائے گا۔
و نے سنگھ یہ سن کر ایسا چونکے گویا کوئی خوفناک خواب دیکھا ہو۔ انہیں معلوم ہوا کہ
تھیں کہ صوفی کا دل چاہتا تھا کہ اس خود ساختہ طرز کا پردہ فاش کر دوں ۔اس مصنوعی
زندگی کا خاتمہ کر دوں لیکن اس کے ساتھ ہی اسے اپنے دل کے در و سوز میں ایک
حاسدانہ مسرت کا احساس ہوتا تھا۔ پانی ! تیرے یہی سزا ہے۔ تو اس قابل ہے ۔ تو
نے مجھے جتنا ذلیل کیا ہے اس کا تجھے کنارہ کرنا پڑے گا۔
اسی طرح وہ ہجراں نصیب رو رو کر زندگی کے دن کاٹ رہی تھی ۔ اس پر طرہ یہ کہ
یہ تکلیف کم ہوتی ہوئی نظر نہ آتی تھی ۔ صوفیہ نا معلوم طریقہ پر مسٹر کلارک سے کچھ
کشیدہ خاطر رہتی تھی ۔ دل بہت دبانے پر بھی ان سے نہ ملتا تھا۔ اس کی یہ کشیدگی
کلارک کی آتش عشق کو اور بھی مشتعل کر رہی تھی ۔ صوفیہ اگر اس حالت میں بھی انہیں
منہ نہ لگاتی تھی تو اس کا خاص سبب مسٹر کلارک کی مذہبی رغبت تھی ۔ اس کی نگاہ میں
مذہب سے بڑھ کر کوئی بری بات نہ تھی ۔ وہ اسے تنگ خیالی ، نفرت اور غرور کانشان
سمجھتی تھی ۔ کلارک دل ہی دل میں سمجھتے تھے کہ صوفیہ کو میں ابھی نہیں پاسکا ہوں اور
اس لیے بہت زیادہ مشتاق ہونے پر بھی انہیں صوفیہ سے شادی کے متعلق گفتگو
کرنے کی جرات نہ ہوتی تھی ۔ انہیں یقین کامل نہ تھا کہ میری التجا قبول ہوگی لیکن
امید کا تارا نہیں صوفیہ کے دامن سے باندھے ہوئے تھا۔
اسی طرح ایک سال سے زیادہ وقت گرز گیا اور مسز سیوک کو اب شک ہونے لگا
کہ صوفیہ کہیں ہمیں سبز باغ تو نہیں دکھا رہی ہے۔ آخر ایک روز انہوں نے صوفیہ
سے کہا۔ میری سمجھ میں نہیں آتا کہ تو رات دن مسٹر کلارک کے ساتھ بیٹھی بیٹھی کیا کیا
کرتی ہے؟ کیا بات ہے؟ کیا وہ شادی کی بات چیت ہی نہیں کرتے ؟ یا تو ہی ان
سے بھاگی بھاگی پھرتی ہے؟“
صوفیہ شرم سے سرخ ہو کر بولی ۔ وہ کہنا ہی نہیں چاہتے تو کیا میں ان کی زبان ہو
جاؤں؟
مز سیوک: یہ تو ہو ہی نہیں سکتا کہ عورت چاہے اور پھر بھی مرد نہ کہے۔ وہ تو
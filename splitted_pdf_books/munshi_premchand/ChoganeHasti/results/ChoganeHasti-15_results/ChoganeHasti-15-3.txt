ہو۔ وہ جتنی رحم دل ہیں اتنی غصہ و ربھی ۔ میں بلا سمجھے بوجھے صوفیہ پر ایسے جھوٹے
الزام لگا کر اپنا او چھاپن دکھلا رہا ہوں ۔
اسی بے قراری کی حالت میں کروٹیں بدلتے بدلتے ونے کی آنکھیں جھپک
گئیں۔ کو ہستانی علاقوں میں راتیں بڑی سہاونی ہوتی ہیں ۔ ایک ہی جھپکی میں تڑ کا
ہو گیا۔ معلوم نہیں وہ کب تک پڑے سویا کرتے لیکن پانی کی بوندیں منہ پر پڑیں تو
گھبرا کر اٹھ بیٹھے۔ بادل گھرے ہوئے تھے اور ہلکی ہلکی پھوار پڑ رہی تھی۔ جسونت نگر
جانے کا ارادہ کر کے اٹھے تھے کہ کئی آدمیوں کو گھوڑے بھگاتے اپنی طرف آتے
دیکھا۔ مجھے شاید پیر پال سنگھ اور اس کے ساتھی ہوں گے ۔ مگر قریب آنے پر معلوم
ہوا کہ ریاستی پولیس کے آدمی ہیں۔ ڈاکیہ ان کے پاس ہی سویا ہوا تھا۔ پر اس کا کہیں
پتہ نہ تھا۔ وہ پہلے ہی اٹھ کر چلا گیا تھا۔
افسر نے پوچھا : تمہارا ہی نام و نے سنگھ ہے ۔
و نے سنگھ : جی ہاں ۔
افسر : کل رات کو تمہارے ساتھ کئی آدمیوں نے یہاں قیام کیا تھا ؟
و نے سنگھ : جی نہیں میرے ساتھ یہاں کے ڈاک خانہ کا صرف ایک ڈاکیہ تھا۔
افسر تم بیر پال سنگھ کو جانتے ہو؟
ونے سنگھ : اتنا ہی جانتا ہوں کہ مجھے راستہ میں مل گیا تھا۔ وہاں سے کہاں گیا ، یہ
میں نہیں جانتا۔
افسر تم ہیں یہ معلوم تھا کہ وہ ڈاکو ہے۔
و نے سنگھ : اس نے یہاں کے سرکاری نوکروں کی شان میں اسی ڈاکو لفظ کا استعمال
کیا تھا۔
افسر : اس کا مطلب میں یہ سمجھتا ہوں کہ تم کو یہ بات معلوم تھی ۔
و نے سنگھ: آپ اس کو جو مطلب بھی چاہیں سمجھیں ۔
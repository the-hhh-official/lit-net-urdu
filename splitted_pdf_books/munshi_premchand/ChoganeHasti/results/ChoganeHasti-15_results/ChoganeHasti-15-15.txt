کو کھانے، پہنے اور آرام سے زندگی بسر کرنے کا مساوی حق ہے ۔ اس حرم سرا میں
ان خیالات اور اصولوں کی اشاعت کر کے آپ سرکار بہادر کو بد گمان کر دیں گے اور
اس کی آنکھیں پھر گئیں تو ہمارا دنیا میں کہیں ٹھٹانا نہیں ہے۔ ہم آپ کو عشق و محبت
کے گنج میں آگ نہ لگانے دیں گے ۔
ہم اپنی کمزوریوں کو طنز کے پردہ میں چھپاتے ہیں۔ دیوان صاحب نے طنزیات
کو مستعمل کرکے ونے کی ہمدردی حاصل کرنی چاہی تھی لیکن و نے سنگھ اتنے بیوقوف
نہ تھے۔ وہ چال بھانپ گئے اور بولے ۔ ”ہمارا خیال تھا کہ ہم اپنی بے غرضانہ
خدمت سے آپ کو اپنا ہمدرد بنائیں گے ۔“
دیوان صاحب: اس میں آپ کو پوری کامیابی ہوئی ہے۔ ہم کو آپ سے دلی
ہمدردی ہے لیکن آپ جانتے ہی ہیں کہ ریزیڈنٹ صاحب کی مرضی کے خلاف ہم
ایک تنکا بھی نہیں ہلا سکتے ۔ آپ ہمارے اوپر رحم کیجیے۔ ہمیں اسی حالت میں چھوڑ
دیجیے۔ ہم جیسے گرے ہوؤں کو اٹھانے میں آپ کو نیک نامی کی بجائے بدنامی ہی
ملے گی۔
و نے سنگھ : آپ ریزیڈنٹ کی مداخلت بیجا کی مخالفت کیوں نہیں کرتے ؟
دیوان صاحب: اس لیے کہ ہم آپ کی طرح بے نفس اور بے لوث نہیں ہیں۔
سرکار کی حفاظت میں ہم من مانے ٹیکس وصول کرتے ہیں من مانے قانون بناتے
ہیں من مانی سزائیں دیتے ہیں ، کوئی چوں نہیں کر سکتا۔ یہی ہماری کارگزاری سمجھی
جاتی ہے۔ اس کے صلہ میں ہم کو بڑے بڑے خطابات ملتے ہیں اور عہدہ کی ترقی
ہوتی ہے۔ ایسی حالت میں ہم مخالفت کیوں کریں ۔
دیوان صاحب کی بے غیرتی پرونے سنگھ نے جھنجھلا کر کہا۔ ” اس سے تو یہ بدرجہا
بہتر تھا کہ ریاستوں کا نشان ہی نہ رہتا ۔
دیوان صاحب : اسی لیے تو ہم آپ سے التجا کر رہے ہیں کہ اب کسی اور علاقہ کی
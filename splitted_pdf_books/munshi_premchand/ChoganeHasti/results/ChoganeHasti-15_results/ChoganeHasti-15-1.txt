لیے تم نے اپنی زندگی کا اور اپنے والدین کی آرزوؤں کا خون کیا ہے، اس کی نگاہوں
میں تمہاری کتنی وقعت ہے۔
و نے سنگھ کے دل میں ایسا جوش پیدا ہوا کہ اس وقت صوفیہ سامنے آجاتی تو اسے
ان الفاظ میں ملامت کرتا یہی میری بے حد دلی محبت کا صلہ ہے؟ تمہارے اوپر مجھے
کتنا اعتماد تھا مگر اب معلوم ہوا کہ وہ تمہاری محبت کا اظہار محض ایک تماشا تھا۔ تم
میرے لیے آسمان کی دیوی تھیں۔ میں نے تمہیں ایک آسمانی اجالا، ایک روحانی نور
سمجھ رکھا تھا۔ آہ میں اپنا مذہب تک تمہارے قدموں پر نچھاور کرنے کو تیار تھا۔ کیا
اس لیے تم نے مجھے آگ کے منہ سے نکالا تھا ؟ خیر جو ہوا اچھا ہوا۔ ایشور نے میرے
مذہب کی حفاظت کی ۔ یہ رنج بھی دور ہو جائے گا۔ میں تمہیں بے فائدہ کوس رہا
ہوں تم نے وہی کیا جو اس حالت میں ہر ایک عورت کرتی۔ مجھے رنج اس لیے ہو رہا
ہے کہ میں تم سے کچھ اور ہی امید رکھتا تھا ۔ یہ میری خام خیالی تھی ۔ میں جانتا ہوں کہ
میں تمہارے قابل نہیں تھا۔ مجھ میں وہ اوصاف کہاں ہیں جن کی تم قدر کر سکتیں مگر یہ
بھی جانتا ہوں کہ جتنی عقیدت مجھے تم سے تھی اور اب بھی ہے اتنی شاید ہی کسی کو ہو
سکتی ہو۔ مسٹر کلارک عالم بیدار مغز ، قابل اور اوصاف کے محزن ہی کیوں نہ ہو، لیکن
میں نے تمہیں پہچاننے میں دھوکا نہیں کھایا ہے تو تم ان کے ساتھ خوش و خرم نہیں رہ
سکو گی۔
مگر اس وقت انہیں اس مایوسی سے کہیں زیادہ رنج اس خیال سے ہو رہا تھا کہ میں
اپنی ماں کی نظروں سے گر گیا۔ انہیں کیسے معلوم ہوا؟ کیا صوفی نے میرا خط تو نہیں
دکھا دیا؟ اگر اس نے ایسا کیا ہے تو مجھ پر اس سے زیادہ سخت چوٹ نہ کر سکتی تھی ۔ کیا
عشق بیدرد ہو کر نفرت انگیز بھی ہو جاتا ہے؟ نہیں ۔ صوفی پر ایسا شبہ کرکے میں اس
کے ساتھ زیادتی نہ کروں گا۔ میں سمجھ گیا ۔ اندو کی سادہ مزاجی نے یہ آگ لگائی
ہے۔ اس نے ہنسی ہنسی میں ماتا جی سے کہہ دیا ہو گا ۔ نہ جانے اسے کبھی منقل آئے گی
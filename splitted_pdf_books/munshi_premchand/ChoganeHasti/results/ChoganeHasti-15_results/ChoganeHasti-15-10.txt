بیر پال سمجھ گیا ۔ اپنے اصولوں سے منحرف نہ ہوں گے ۔ پانچوں آدمی گھوڑوں پر
سوار ہو گئے اور ایک ہی لمحہ میں موسم سرما کی کھنی کہر نے انہیں اپنے پردہ میں چھپا لیا۔
ٹاپوں کی آواز کچھ دیر تک کانوں میں آتی رہی پھر وہ بھی نہ سنائی دیں ۔
اب و نے سوچنے لگے صبح جب لوگ نقب دیکھیں گے تو دل میں کیا خیال کریں
گے؟ انہیں یقین ہو جائے گا کہ میں ڈاکوؤں سے ملا ہوا ہوں اور پوشیدہ طریقہ پر
بھاگنے کی کوشش کر رہا ہوں لیکن نہیں جب دیکھیں گے کہ میں بھاگنے کا موقع پا کر
بھی نہ بھاگا تو ان کا دل میری طرف سے صاف ہو جائے گا۔ یہ سوچتے ہوئے
انہوں نے پتھر کے ٹکڑے چن چن کر نقب بند کرنا شروع کی۔ ان کے پاس صرف
ایک ہلکا سا کمبل تھا اور سرما کی سرد ہوا اس شگاف کی راہ سے سن سن کرتی آ رہی تھی۔
کھلے میدان میں شاید انہیں کبھی اتنی سردی نہ معلوم ہوئی تھی۔ ہر ہر رونگٹے میں یہ ہوا
سوئی کی طرح چبھ رہی تھی ۔ شگاف بند کر کے وہ لیٹ گئے ۔
صبح ہوئی تو جیل خانہ میں ہل چل مچ گئی ۔ ناظم، علاقہ دار بھی موقع واردات پر پہنچ
گئے۔ تحقیقات ہونے لگی ۔و نے سنگھ نے سارا حال کہہ سنایا ۔ افسروں کو بڑی فکر ہوئی
کہ کہیں ڈاکو انہیں نکال نہ لے جائیں ۔ ان کے ہاتھوں میں ہتھکڑیاں اور پیروں
میں بیڑیاں ڈال دی گئیں ۔ یہ طے ہوا کہ ان پر آج ہی مقدمہ چلایا جائے ۔ مسلح
پولیس انہیں عدالت کی طرف لے چلی۔ ہزاروں آدمیوں کی بھیڑ ساتھ ہو گئی ۔ سب
لوگ یہی کہہ رہے تھے ۔ حاکم لوگ ایسے شریف ، نیک دل اور پر اپکاری شخص پر
مقدمہ چلاتے ہیں۔ برا کرتے ہیں۔ بیچارے نے نہ جانے کس بری ساعت میں
یہاں قدم رکھا تھا۔ ہم تو ابھاگے ہیں ہی، اپنے پچھلے کرموں کا پھل بھوگ رہے
ہیں ۔ ہمیں اپنے حال پر چھوڑ دیتے ۔ ناحق اس آگ میں کو دے ۔ کتنے ہی لوگ
رور ہے تھے۔ انہیں یقین تھا کہ حاکم انہیں سخت سزا دے گا، لمحہ لمحہ تماشائیوں کی
تعداد بڑھتی جاتی تھی اور پولیس کو اندیشہ ہو رہا تھا کہ کہیں یہ لوگ بگڑ نہ انھیں ۔ دفعتا
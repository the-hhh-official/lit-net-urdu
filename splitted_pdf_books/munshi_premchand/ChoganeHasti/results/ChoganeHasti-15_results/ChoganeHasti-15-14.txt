دیوان صاحب : اگر آپ کی زندگی کا خاص مدعا یہی ہے تو آپ کو کسی ریاست
میں آنا مناسب نہ تھا۔ ریاستوں کو آپ سرکار کی محل سرا سمجھئے جہاں آفتاب کی روشنی
کا بھی گزر نہیں ہو سکتا۔ ہم سب اس حرم سرا کے حبشی خواجہ سرا ہیں۔ ہم کسی کی عشق
آمیز نگاہوں کو ادھر اٹھنے نہ دیں گے۔ کوئی منچا جوان ادھر قدم مارنے کی جرات نہیں
کر سکتا۔ اگر ایسا ہو تو ہم اپنے عہدہ کے نا قابل خیال کیے جائیں۔ ہماری شوقین
مزاج سر کار اپنی حسب خواہش تفریح کے لیے یہاں کبھی کبھی تشریف لاتی ہے۔ حرم
سرا کے سوئے ہوئے بھاگ اس دن جاگتے ہیں۔ آپ جانتے ہی ہیں کہ بیگمات کی
دلی تمناؤں کا انحصار ان کی خوبصورتی، نازو انداز ، بناؤ اور سنگار پر ہوا کرتا ہے۔ ورنہ
ہماری رسیلی سرکار ان کی طرف آنکھ اٹھا کر بھی نہ دیکھے۔ ہماری سرکار کو مشرقی
آرائش و زیبائش پسند ہے ۔ ان کا حکم ہے کہ بیگمات کا لباس اور زیور مشرقی ہو، بناؤ
سنگار مشرقی ہو، ناز و کرشمہ مشرقی ہو ، ان کی آنکھیں شرمیلی ہوں ، مغرب کی شوخی ان
میں نہ آنے پائے ، ان کی رفتار ہنسوں کی چال کی طرح دھیمی ہو۔ مغربی بیگمات کی
طرح اچھلتی کودتی نہ چلیں ۔ وہ کنیز ہوں ، وہی حرم کا دارو نہ ہو ، وہی حبشی غلام اور روہی
اونچی چہار دیواری جس میں پرندہ پر نہ مار سکے۔ آپ نے اس محل سرا میں گھنے کی
جرات کی ہے۔ یہ بات ہماری عاشق مزاج سرکار کو ایک آنکھ نہیں بھاتی اور آپ تنہا
نہیں ہیں بلکہ آپ کے ساتھ خادمان قوم کا ایک گروہ ہے۔ اس گروہ کے متعلق طرح
طرح کے شکوک پیدا ہو رہے ہیں۔ نادر شاہی حکم ہے کہ جتنی جلد ہو سکے یہ گستاخ
گر وہ حرم سرا سے دور بھگا دیا جائے ۔ یہ دیکھیے ، پولٹیکل ایجنٹ نے آپ کے رفقاء
کے کارناموں کی داستان لکھ بھیجی ہے ۔ کوئی کوٹہ میں کسانوں کی انجمن قائم کرتا پھر رہا
ہے۔ کوئی بیکانیر میں بیگار کی جڑ کھودنے پر آمادہ ہے۔ کوئی میواڑ میں ریاست کے
ان ٹیکسوں کی مخالفت کر رہا ہے جو زمانہ قدیم سے وصول ہوتے چلے آئے ہیں۔
آپ لوگ جمہوریت کا ڈنکا بجاتے پھرتے ہیں۔ آپ لوگوں کا کہنا ہے کہ ہر انسان
ہے جو ایک ہلکے جھٹکے سے ٹوٹ جاتا ہے۔ جب صوفیہ جیسی دوراندیش ، آن پر جان
دینے والی ، اصولوں کی پابند اور نیک دل عورت یوں بے وفائی کر سکتی ہے تو دوسری
عورتوں سے کیا امید ۔ اس صنف کا اعتبار کرنا ہی فضول ہے۔ صوفی نے مجھے ہمیشہ
کے لیے ہو شیار کر دیا ۔ ایسا سبق یاد کرا دیا جو کبھی نہ بھولے گا۔ جب صوفیہ دعا کر سکتی
ہے تو ایسی کون عورت ہے جس پر اعتبار کیا جا سکے ۔ آہ کیا معلوم تھا کہ اتنی بے لوٹی ،
اتنی سادگی ، اتنی نیک دلی بھی بالآخر غرض کے سامنے سر جھکائے گی ! اب تمام عمر
عورت کی طرف آنکھ اٹھا کر بھی نہیں دیکھوں گا۔ اس سے یوں دور رہوں گا جیسے کالی
ناگن سے، اس سے یوں بیچ کر چلوں گا جیسے بڑے نوک دار کانٹے سے کسی سے
نفرت کرنا مصلحت اور شرافت کے خلاف ہے مگر اب اس جنس سے نفرت کروں گا۔
اس مایوسی ، رنج اور تشکر میں پڑ اہوا کبھی کبھی وہ اتنا مضطرب ہو جاتا کہ جی میں آتا
کہ چل کر اس سنگدل کے سامنے دیوار سے سر ٹکرا کر جان دے دوں گا جس میں
اسے بھی پشیمان ہونا پڑے۔ میں یہاں آگ کے کنڈ میں جل رہا ہوں۔ دل میں
پھپھولے پڑے ہوئے ہیں۔ وہاں کسی کو خبر بھی نہیں ۔ سیر و تفریح کا لطف اٹھایا جا رہا
ہے۔ اس کی آنکھوں کے سامنے ایڑیاں رگڑ رگڑ کر جان دے دیتا تو اسے بھی کج
ادانی اور بیدردی پر شرم آتی۔ ایشو را مجھے ان بداندیشیوں کے لیے معاف کرنا۔ میں
دل جلا ہوں ۔ وہ بھی میری طرح مایوسی کی آگ میں جلتی ! کلارک اس کے ساتھ اسی
طرح ونا کرتا جس طرح اس نے میرے ساتھ کی ہے۔ اگر میری بد دعا میں کچھ اثر
ہے ایک دن ضرور ہی اسے بھی رنج و غم کے آنسو بہاتے ہوئے دیکھوں گا یہ غیر ممکن
ہے کہ خون ناحق رنگ نہ لائے۔
لیکن یہ مایوسی سراپا درد انگیز ہی نہ تھی۔ اس میں روحانی ترقی کے آثار بھی پوشیدہ
تھے۔ ونے کے دل میں پھر وہی نیک خیالی پیدا ہو گئی جسے محبت کے خیالات نے
نا پید کر دیا تھا۔ مایوسی نے غرض کو فنا کر دیا ۔
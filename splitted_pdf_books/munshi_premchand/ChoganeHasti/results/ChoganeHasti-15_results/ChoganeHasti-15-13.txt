یہ ہمدردانہ گفتگو سنی تو پس و پیش میں پڑ گئے ۔ اس سخت جواب کے لیے یہاں گنجائش
نہ تھی ، جسے انہوں نے اپنے دل میں سوچ رکھا تھا ۔ بولے۔ یہ تو کوئی ایسی نایاب
چیز نہیں ہے جس کے لیے آپ کو رشک کرنا پڑے ۔“
دیوان صاحب: (نہس کر ) آپ کے لیے نایاب نہیں، پر میرے لیے نایاب ہی
ہے۔ مجھ میں ہو سچی ہمت ، وہ سچا حوصلہ نہیں ہے جس کے صلہ میں یہ چیزیں ملتی
ہیں ۔ مجھے آج معلوم ہوا کہ آپ کنور بھرت سنگھ کے سپوت بیٹے ہیں۔ ان سے
میری پرانی ملاقات ہے۔ اب وہ شاید مجھے بھول گئے ہوں۔ کچھ تو اس رشتہ سے کہ
آپ میرے پرانے دوست کے بیٹے ہیں اور کچھ اس رشتہ سے کہ آپ نے عین عالم
شباب میں نفسانی خواہشات کو ترک کر کے قومی خدمت کا ذمہ لیا ہے۔ میرے دل
میں آپ کی خاص عزت و محبت ہے۔ شخصی حیثیت سے میں آپ کی خدمات کو
پسندیدہ نگاہوں سے دیکھتا ہوں اور تھوڑے سے وقت میں آپ نے ریاست کو جو نفع
پہنچایا ہے اس کے لیے آپ کا ممنون ہوں ۔ مجھے خوب معلوم ہے کہ آپ بے قصور
ہیں اور ڈاکوؤں سے آپ کا کوئی تعلق نہیں ہو سکتا۔ اس کا مجھے وہم و گمان تک نہیں
ہے۔ مہاراجہ صاحب سے بھی آپ کے متعلق ابھی ایک گھنٹہ تک گفتگو ہوئی ۔ وہ بھی
کھلے دل سے آپ کے مداح ہیں لیکن موجودہ حالات ہمیں آپ سے التجا کرنے پر
مجبور کر رہے ہیں کہ بہت اچھا ہوا گر آپ رعایا سے اپنے کو جدا رھیں ۔ مجھے آپ
سے یہ کہتے ہوئے دلی افسوس ہوتا ہے کہ اب یہ ریاست آپ کی مہمان داری کا
لطف نہیں اٹھا سکتی ۔
و نے سنگھ نے اپنے اٹھتے ہوئے غصہ کو ضبط کر کے کہا ۔ آپ نے میرے متعلق
جس حسن ظن کا اظہار کیا ہے اس کے لیے میں آپ کا ممنون ہوں، لیکن افسوس کہ
میں آپ کے حکم کی تعمیل نہیں کر سکتا ۔ قومی خدمت میری زندگی کا خاص مدعا ہے اور
قوم سے جدا ہو کر میں اپنا عہد نہیں تو ڑسکتا ۔
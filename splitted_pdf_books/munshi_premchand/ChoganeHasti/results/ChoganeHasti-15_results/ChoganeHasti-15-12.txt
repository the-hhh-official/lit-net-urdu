میں نے ایک نفرت انگیز خیال کی تائید کر کے کتنی بڑی برائی کی ہے۔ ان کی سمجھ میں
آیا کہ مخصوص آدمیوں کو کتنی احتیاط سے کچھ کہنا چاہیے کیونکہ ان کا ایک ایک لفظ
ترغیب و تحریک سے معمور رہتا ہے۔ وہ دل میں پچھتا رہے تھے کہ میرے منہ سے
ایسی بات نکلی ہی کیوں اور کسی طرح کمان سے نکلے ہوئے تیر کو پھیر لانے کی تدبیر
سوچ رہے تھے کہ اتنے میں دیوان صاحب کا گھر آ گیا۔ بڑے پھاٹک پر دو مسلح
جوان کھڑے ہوئے تھے اور پھاٹک سے ذرا فاصلہ پر دو پیتل کی تو ہیں رکھی ہوئی
تھیں۔ پھاٹک پر موٹر رک گئی اور دونوں سپاہی و نے سنگھ کو اندر لے چلے ۔ دیوان
صاحب دیوان خاص میں موجود تھے ۔ انہوں نے خبر پاتے ہی ونے کو بلا لیا ۔
دیوان صاحب کا قد اونچا، بدن گھیلا اور رنگ گورا تھا ۔ ادھیر ہو جانے پر بھی ان
کے چہرہ کی رونق کسی کھلے ہوئے پھول کی طرح تھی ۔ تنی ہوئی مونچھیں تھیں ۔ سر پر
مختلف رنگوں کا اودے پوری صافا ، بدن پر ایک چست شکاری کوٹ نیچے اودے
پوری پاجامہ اور اوپر ایک بھاری اوور کوٹ ۔ سینہ پر کئی تمغے اور دیگر عزت افزا
نشانات موجود تھے۔ اودے پوری رسالہ کے ساتھ یورپ کی جنگ عظیم میں شریک
ہوئے تھے اور وہاں کئی نازک موقعوں پر اپنی غیر معمولی شجاعت سے فوجی افسروں کو
متحیر کر دیا تھا۔ یہ اس کا نتیجہ تھا کہ وہ اس عہدہ پر مقرر ہوئے تھے۔ سردار نیل کنٹھ سنگھ
نام تھا۔ ایسا وجیہ شخص ونے کی نظر سے کبھی نہ گزرا تھا۔
دیوان صاحب نے و نے سنگھ کو دیکھتے ہی مسکراتے ہوئے انہیں ایک کرسی پر بیٹھنے
کا اشارہ کیا اور بولے ۔ ” یہ زیور تو آپ کے جسم پر بہت زیب نہیں ہیں لیکن عوام کی
نگاہوں میں ان کی جتنی وقعت ہے اتنی میرے ان تمغوں اور پٹیوں کی ہرگز نہیں
ہے۔ یہ دیکھ کر میں آپ پر رشک کروں تو کیا نا مناسب ہے؟“
و نے سنگھ نے سمجھا تھا کہ دیوان صاحب جاتے ہی جاتے گرج پڑیں گے۔ لال
پیلی آنکھیں دکھائیں گے ۔ وہ اس برتاؤ کے لیے تیار تھے اور جو دیوان صاحب کی
آٹھوں پہر موقع کی تاک میں رہتے ہیں تو ہی انہیں پھنکنے نہ دیتی ہو گی۔
صوفیہ ماما! ایسی باتیں کر کے مجھے شرمندہ نہ کیجیے۔
مز سیوک: یہ قصور تمہارا ہی ہے او راگر تم دو چار دن میں مسٹر کلارک کو شادی کے
لیے کہنے کا موقع نہ دو گی تو پھر میں تمہیں رانی صاحبہ کے پاس بھیج دوں گی اور دوبارہ
بلانے کا نام نہ لوں گی۔
صوفی کانپ گئی ۔ رانی کے پاس لوٹ کر جانے سے مر جانا کہیں بہتر تھا۔ اس نے
دل میں ٹھان لیا ۔ آج وہ کروں گی جو آج تک کسی عورت نے نہ کیا ہوگا۔ صاف کہہ
دوں گی کہ میرے گھر کا دروازہ میرے لیے بند ہے۔ اگر آپ مجھے پناہ دینا چاہتے
ہیں تو دیجیے۔ ورنہ میں اپنے لیے کوئی اور راستہ نکالوں ۔ مجھ سے محبت کی امید نہ
رکھیے۔ آپ میرے شوہر ہو سکتے ہیں۔ معشوق نہیں ہو سکتے ۔ یہ سمجھ کر مجھے قبول
کرتے ہوں تو کیجیے ورنہ پھر مجھے اپنی صورت نہ دکھائیے گا۔
شام ہوگئی تھی ۔ ماگھ کا مہینہ تھا۔ اس پر ہوا اور با دل ۔ سردی سے ہاتھ پیر اکٹڑے
جاتے تھے ۔ نہ کہیں زمین کا پتہ تھا نہ آسمان کا۔ چاروں طرف گہرا ہی کہرا چھایا
ہوا تھا۔ اتوار کا دن تھا۔ عیسائی عورت مرد صاف شفاف کپڑے اور دبیز لبادے پہلے
ہوئے ایک ایک کر کے گرجا گھر میں داخل ہو رہے تھے ۔ ایک لمحہ میں جان سیوک،
مسز سیوک، پر بھو سیوک فٹن سے اترے۔ اور لوگ تو فورا اندر چلے گئے، صرف
صوفیہ باہر رہ گئی ۔ دفعتا پر بھوسیوک نے باہر آ کر پوچھا۔ ” کیوں صوفی امسٹر کلارک
اندر گئے ؟
صوفیہ ہاں ۔ ابھی ابھی گئے ہیں۔
پر بھو سیوک اور تم ؟
صوفیہ نے بے کہ سانہ انداز میں کہا۔ میں بھی چلی جاؤں گی ۔
پر بھو سیوک: آج تم بہت اداس معلوم ہوتی ہو۔
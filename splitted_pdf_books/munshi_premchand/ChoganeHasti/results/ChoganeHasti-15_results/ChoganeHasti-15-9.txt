سرکاری آدمیوں پر ٹوٹ پڑے ۔ ان کی بندوقیں چھین لیں ۔ ایک آدمی کو مار گرایا اور
روپیوں کی تھیلیاں گھوڑوں پر لاد کر بھاگ نکلے ۔ جب سے سنا ہے کہ آپ ہماری مدد
کرنے کے شبہ میں گرفتار کیے گئے ہیں تب سے اسی دوڑ دھوپ میں ہیں کہ آپ کو
یہاں سے نکال لے جائیں ۔ یہ جگہ آپ جیسے دھر ما تما، نڈر اور آزاد آدمیوں کے
لیے ٹھیک نہیں ہے۔ یہاں اس کا نباہ ہے جو پر لے سرے کا گھاگ ، مکار اور
بد معاش ہو اور اپنا کام نکالنے کے لیے برے سے برا طریقہ اختیار کرنے میں ذرا
بھی نہ بچے۔
و نے سنگھ نے غرور کے ساتھ جواب دیا ۔ "اگر تمہاری باتیں لفظ بہ لفظ سچ ہوں تو
بھی میں کوئی ایسا کام نہ کروں گا جس سے ریاست کی بدنامی ہو۔ مجھے اپنے بھائیوں
کے ہاتھ سے زہر کا پیالہ پینا منظور ہے مگر رو کر ان کو مصیبت میں ڈالنا منظور نہیں۔
اس ریاست کو ہم نے ہمیشہ فخر کی نگاہ سے دیکھا ہے اور مہا راجہ صاحب کو ہم آج بھی
اسی احترام کی نگاہ سے دیکھتے ہیں ۔ وہ اسی سانگا اور پرتاب کے ورثا میں سے ہیں
جنہوں نے ہندو قوم کی حفاظت میں اپنی جانیں تک دے دی تھیں ۔ ہم مہا راجہ
صاحب کو اپنا محافظ، اپنا خیر اندیش اور چھتری قوم کا سردار سمجھتے ہیں ۔ ان کے ملازم
سب ہمارے بھائی بند ہیں۔ پھر یہاں کی عدالتوں پر کیوں نہ اعتبار کریں ۔ وہ
ہمارے ساتھ بے انصافی بھی کریں تو ہم زبان نہ کھولیں گے ۔ ریاست کو مطعون کر
کے ہم اپنے آپ کو اس درجہ کے نا قابل ثابت کرتے ہیں جو ہماری زندگی کی معراج
ہے۔“
بیر پال : دھوکا کھائیے گا۔
ونے سنگھ : اس کی کوئی فکر نہیں ۔
بیر پال میرے سر سے بدنامی کیسے دور ہو گی ؟
و نے سنگھ : نیک اعمال سے۔
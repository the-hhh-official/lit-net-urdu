شخص بیجا ظلم کیا ہے ۔ ایسی حالت میں آپ کو یہاں سے نکل جانے میں پس و پیش نہ
کرنا چاہیے ۔
و نے سنگھ: جب تک عدالت مجھے رہا نہ کر دے ، میں کسی طرح بھی نہیں جاسکتا۔
بیر پال : یہاں کی عدالتوں سے انصاف کی امید رکھنا چڑیا سے دودھ نکالنا ہے ۔
ہم سب کے سب انہی عدالتوں کے مارے ہوئے ہیں۔ میں نے کوئی جرم نہیں کیا
تھا۔ میں اپنے گاؤں کا مکھیا تھا، لیکن میری ساری جائیدا د صرف اس لیے ضبط کر لی گئی
کہ میں نے علاقہ دار کے ہاتھوں سے ایک بے کس نوجوان لڑکی کو بچایا تھا۔ اس کے
گھر میں اس کی بڑھیا ماں کے سوا اور کوئی نہ تھا۔ حال ہی میں بیوہ ہو گئی تھی ۔ علاقہ
دار کی بری نگاہ اس پر پڑ گئی اور وہ لڑکی کو اس کے گھر سے نکال کر لے جانے کی کوشش
کرنے لگا۔ مجھے خبر مل گئی ۔ رات کو جوں علاقہ دار کے آدمیوں نے بڑھیا کے گھر
میں گھسنا چاہا۔ میں اپنے کئی دوستوں ہی کو ساتھ لے کر وہاں جا پہنچا اور ان
بد معاشوں کو مار کر وہاں سے نکال دیا۔ بس علاقہ دار اسی دن سے میرا جانی دشمن ہو
گیا۔ مجھ پر چوری کا مقدمہ چلا کر قید کرا دیا۔ عدالت اندھی تھی جیسا علاقہ دار نے کہا
ویسا ہی حاکم نے کیا ۔ ایسی عدالتوں سے آپ ناحق انصاف کی امید رکھتے ہیں ۔
و نے سنگھ تم لوگ اس دن مجھ سے باتیں کرتے کرتے بندوق کی آواز سن کر ایسا
بھاگے کہ مجھے تم پر اعتبار نہیں ہوتا ۔
بیر پال : مہاراج ! کچھ نہ پوچھیے بندوق کی آواز سنتے ہی ہم پاگل سے ہو گئے ۔
ہمیں جب ریاست سے بدلہ لینے کا کوئی موقع ملتا ہے تو ہم اپنے کو بھول جاتے
ہیں۔ ہمارے اوپر کوئی بھوت سوار ہو جاتا ہے ۔ ریاست نے ہم کو تباہ و برباد کر دیا
ہے۔ ہمارے پرکھوں نے اپنے خون سے اس ریاست کی بنیاد ڈالی تھی۔ آج وہی
ہمارے خون کی پیاسی ہو رہی ہے۔ ہم آپ کے پاس سے بھاگے تو تھوڑی دور پر
اپنے غول کے کئی آدمیوں کو ریاست کے سپاہیوں سے لڑتے پایا ۔ ہم پہنچتے ہی
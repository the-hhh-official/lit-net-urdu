یا نہیں۔ اس کی تو دل لگی ہوئی اور یہاں میری جان پر بن گئی ۔
یہ سوچتے سوچتے ونے کے دل میں بدلہ کا خیال پیدا ہوا۔ مایوسی میں محبت بھی
نفرت میں تبدیل ہو جاتی ہے۔ ان کی زبر دست خواہش ہوئی کہ صوفی کو ایک طویل
خط لکھوں اور اسے خوب طعنے دوں ۔ وہ مضمون سوچنے لگے ۔ تریا چرتر کی داستانیں
کتابوں میں بہت پڑھی تھیں مگر یقین نہ آتا تھا۔ مجھے یہ گمان ہی نہ ہوتا کہ عورت
جسے پر ماتما نے پاکیزہ ، لطیف اور نازک جذبات کا محزن بنایا ہے، اتنی بیدرد اور رکج
ادا ہو سکتی ہے مگر یہ تمہارا قصور نہیں ہے یہ تمہارے مذہب کا قصور ہے جس میں وفا کا
کوئی معیار نہیں ۔ اگر تم نے ہندوؤں کی مذہبی کتب کا مطالعہ کیا ہے تو تم کو ایک نہیں
بلکہ ایسی کئی دیویاں ملی ہوں گی جنہوں نے ایک مرتبہ عہد وفا کر لینے پر تمام عمر بیوگی
میں گزار دی۔ مسٹر کلارک کی بیوی بن کر تم ایک ہی چھاٹنگ میں مفتوح سے فاتح
قوم کے زمرہ میں داخل ہو جاؤ گی اور بہت ممکن ہے کہ اسی خواہش نے تمہیں میرے
دل پر بجلیاں گرانے پر آمادہ کیا ہو۔ مگر تمہاری آنکھیں بہت جلد کھلیں گی اور تمہیں
معلوم ہو گا کہ تم نے اپنا وقار بڑھایا نہیں بلکہ کھو دیا ہے۔
اس طرح و نے سنگھ نے خیالی شکوہ و شکایت کے ذریعہ اپنے دل کا غبار خوب
نکالا ۔ اگر ان زہریلے خیالات کا ذرا بھی علم صوفیہ کو ہو جاتا تو اس دھیا کی نہ جانے کیا
حالت ہوتی۔ شاید اس کی جان ہی پر بن جاتی ۔ مگرو نے سنگھ کو خود ہی ایسے خیالوں
سے نفرت ہوئی ۔ انہوں نے سوچا۔ میرے دل میں ایسے برے خیالات کیوں پیدا
ہو رہے ہیں؟ اس کا نازک دل ایسی سخت چوٹیں برداشت نہیں کر سکتا۔ اس کو مجھ سے
محبت تھی ۔ میر ادل کہتا ہے کہ وہ اب بھی میری ہمدرد ہے۔ پر میری ہی طرح وہ بھی
مذہب ، فرض اور رسم و رواج کی زنجیروں سے بندھی ہوئی ہے۔ ممکن ہے کہ اس کے
والدین نے اسے مجبور کیا ہو اور اس نے خود کو اپنی مرضی پر قربان کر دیا ہو ۔ یہ بھی ممکن
ہے کہ ماتا جی نے اس کو میرے محبت کے راستہ سے ہٹانے کے لیے یہ تدبیر نکالی
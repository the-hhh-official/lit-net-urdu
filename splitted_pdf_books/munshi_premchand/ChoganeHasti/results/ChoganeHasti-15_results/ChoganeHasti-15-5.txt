اختیار کرتے ہیں ۔ ونے سنگھ پہلے اور قیدیوں کے ساتھ رکھے گئے تھے، لیکن جب
قیدیوں کو ان کی طرف مائل ہوتا دیکھا گیا تو اس خوف سے کہ کہیں جیل میں کوئی
شورش نہ برپا ہو جائے انہیں سب سے الگ ایک کال کوٹھڑی میں بند کر دیا گیا۔
کوٹھڑی بہت تنگ تھی۔ ایک بھی کھڑ کی نہ تھی ۔ دو پہر کو بھی اندھیرا چھایا رہتا تھا۔ بد بو
اتنی کہ ناک پھٹتی تھی۔ چوبیس گھنٹوں میں صرف ایک بار دروازہ کھلتا۔ محافظ کھانا رکھ
کر پھر دروازہ بند کر دیتا۔ ہو نے سنگھ کو تکلیف برداشت کرنے کی عادت پڑ گئی تھی۔ پر
بھو پیاس سہہ سکتے تھے ۔ اوڑھنے اور بچھانے کی انہیں ضرورت نہ تھی۔ اس سے
انہیں کوئی خاص تکلیف نہ ہوتی تھی ، لیکن تاریکی اور تعفن میں قید رہنا ان کے لیے
بالکل نئی سزا تھی ۔ اندر ان کا دم گھٹنے لگتا تھا۔ صاف ستھری ہوا میں سانس لینے کے
لیے وہ تڑپ تڑپ کر رہ جاتے تھے۔ تازہ ہوا کتنی بیش قیمت ہوتی ہے، اس کا اندازہ
انہیں اب ہو رہا تھا۔ مگر ان بد سلوکیوں کے باوجو د بھی وہ مغموم اور دل شکستہ نہ ہوتے
تھے۔ اس سخت آزمائش ہی میں انہیں قوم کی نجات نظر آتی تھی۔ وہ اپنے دل میں
کہتے تھے۔ یہ کٹھن تپسیائے بے اثر نہیں جاسکتی ۔ جب تک ہم سختیاں اٹھانا نہ سیکھیں
گے ۔ جب تک ہم عیش و عشرت کو ترک نہ کریں گے ، اس وقت تک ہم سے قوم کی
کچھ بھلائی نہیں ہو سکتی ۔ یہی خیال ان کو ڈھارس دیتا ہے۔
لیکن جب صوفیہ کی بے وفائی کا خیال آجاتا تو ان کا سارا صبر ، حوصلہ اور ایثار،
حسرت و یاس کے ہجوم میں غائب ہو جاتا ۔ وہ اپنے کو کتنا ہی سمجھاتے کہ صوفیہ نے
جو کچھ کیا ، مجبور ہو کر کیا ہو گا، لیکن اس دلیل سے ان کی تشفی نہ ہوتی تھی ۔ کیا صوفیہ
صاف صاف نہ کہہ سکتی تھی کہ میں شادی نہیں کرنا چاہتی ۔ شادی کے بارے میں
والدین کی رائے ہمارے یہاں فیصلہ کن ہے لیکن عیسائیوں میں عورت کی منظوری
ایک خاص اور ضروری بات سمجھی جاتی ہے ۔ اگر صوفیہ کو کلارک سے محبت نہ تھی تو کیا وہ
انہیں ٹکا سا جواب نہ دے سکتی تھی ۔ در اصل صنف نازک کا رشتہ محبت بھی نازک ہوتا
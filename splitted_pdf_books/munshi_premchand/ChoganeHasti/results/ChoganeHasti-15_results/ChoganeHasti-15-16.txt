جانب اپنی توجہ مبذول فرمائیے ۔
و نے سنگھ: اگر میں جانے سے انکار کروں؟
دیوان صاحب : تو مجھے مال افسوس کے ساتھ آپ کو اسی عدالت کے سپرد کرنا
پڑے گا جہاں انصاف کا خون ہوتا ہے۔
و نے سنگھ: بے گناہ؟
دیوان صاحب : آپ پر ڈاکوؤں کی اعانت کا جرم لگا ہوا ہے۔
و نے سنگھ : ابھی آپ نے کہا ہے آپ کو میر کی نسبت ذرا بھی شک نہیں ہے ۔
دیوان صاحب وہ میری ذاتی رائے ہے ۔ یہ میری منصبی رائے ہے۔
و نے سنگھ: آپ کو اختیار ہے۔
و نے سنگھ پھر موٹر پر بیٹھے تو سوچنے لگے جہاں ایسے ایسے بے غیرت اپنی بدنامیوں
پر بغلیں بجانے والے نا خدا ہیں، اس کشتی کو ایشور ہی پار لگائے ۔ چلو اچھا ہی ہوا۔
جیل میں رہنے سے ماتا جی کو تو تسکین ہو گی۔ یہاں سے جان بچا کر بھاگتا تو وہ
میری طرف سے بالکل مایوس ہو جاتیں ۔ اب انہیں معلوم ہو جائے گا کہ ان کا لکھنا
بالکل بے اثر نہیں ہوا۔ چلوں اب عدالت کا سوانگ بھی دیکھ لوں ۔
(18)
صوفیہ گھر آئی تو اس کا غرور پامال ہو چکا تھا۔ وہ اپنی نگاہوں میں ذلیل ہو چکی
تھی۔ اسے اب رانی صاحب پر غصہ آتا تھا نہ اپنے والدین پر ۔ غصہ تھا تو صرف
اپنے نفس پر ، جس کے ہاتھوں اس کی اتنی رسوائی ہو چکی تھی ، جس نے اس کو کانٹوں
میں گھسیٹا تھا۔ اس نے تہیہ کر لیا کہ نفس کو پیروں تلے کچل ڈالوں گی ۔ اس کا نشان مٹا
دوں گی ۔ دبدھا میں پڑ کر وہ اپنے نفس کو اپنے اوپر غالب آنے کا موقع نہ دینا چاہتی
تھی۔ اس نے ہمیشہ کے لیے اس کا منہ بند کر دینے کا مستحکم ارادہ کر لیا تھا۔ وہ جانتی
تھی کہ نفس کا منہ بند کر دینا بہت مشکل ہے، لیکن وہ چاہتی تھی کہ اب اگر نفس جادہ
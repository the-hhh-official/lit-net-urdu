مسر سیوک : صوفی تو آج گھر جارہی ہے ( مسکرا کر ) شاید آپ کو عنقریب ہی اس
کا کنیادان دینا پڑے ۔ مسٹر کلارک جال پھیلا رہے ہیں ۔
صوفیہ شرم سے گڑ گئی۔ اس کو ماں کے اوچھے پن پر غصہ آ رہا تھا۔ اس بات کا
ڈھنڈورا پیٹنے کی کیا ضرورت ہے۔ کیا یہ مجھتی ہیں کہ مسٹر کلارک کا نام لینے سے کنور
صاحب رعب میں آجائیں گے۔
کنور صاحب بڑی خوشی کی بات ہے۔ صوفی دیکھو ہم لوگوں کو اور خصوصاً اپنے
غریب بھائیوں کو بھول نہ جانا ۔ تمہیں ایشور نے جتنا اچھا دل عطا کیا ہے ویسا ہی اچھا
موقع مل رہا ہے۔ ہماری دعائیں ہمیشہ تمہارے ساتھ رہیں گی۔ تمہارے احسان
سے ہم کبھی سبکدوش نہیں ہو سکتے ۔ کبھی کبھی ہم لوگوں کو بھی یاد کرتی رہنا۔ مجھے پہلے
معلوم نہ تھا اور نہ آج اندو کو ضرور بلا بھیجتا ۔ خیر ملک کی حالت تم پر واضح ہے۔ مسٹر
کلارک بہت ہی ہو نہار آدمی ہیں ۔ ایک دن ضرور یہ اس ملک کے کسی صوبہ کے حاکم
ہوں گے۔ میں یقین کے ساتھ یہ پیشین گوئی کر سکتا ہوں ۔ اس وقت تم اپنے اثر ،
اختیار اور اپنی قابلیت سے ملک کو بہت کچھ نفع پہنچا سکو گی تم نے اپنے اہالیان ملک
کی حالت دیکھی ہے۔ ان کی مفلسی کا تمہیں پورا احساس ہے۔ ان کی حالت کی
اصلاح میں اس احساس سے کام لینا ۔
صوفیہ شرم کی وجہ سے کچھ نہ کہہ سکی ۔ اس کی ماں نے کہا۔ ” آپ رانی صاحبہ کو ضرور
ساتھ لائے گا۔ میں کارڈ بھیجوں گی۔
کنور صاحب نہیں ۔ مسز سیوک ! مجھے معاف کیجیے گا۔ مجھے افسوس ہے کہ میں اس
تقریب میں شریک نہ ہو سکوں گا۔ میں نے عہد کیا ہے کہ میں حکام سے علاقہ نہ
رکھوں گا۔ حکام کی نظر التفات ہم لوگوں کو دانستہ یا نا دانستہ طریقہ پر خود پسند اور خود
مختار بنا دیتی ہے۔ میں اپنے کو اس آزمائش میں نہیں ڈالنا چاہتا کیونکہ مجھے اپنے اوپر
اعتماد نہیں ہے۔ میں اپنی قوم میں حاکم و محکوم ، ادنی و اعلی کی تفریق نہیں رکھنا چاہتا۔ ہم
کھو دیا ۔ بڑا ہی دلکش منظر تھا۔ کوئی ہزار آدمیوں نے جس وقت جانے والوں پر
پھول برسائے تو ساری زمین پھولوں سے ڈھک گئی۔ والٹیروں کا قومی گانا تو اتنا
پر اثر که تماشائی مست ہو گئے ۔ میرا دل قومی غرور سے اچھلنے لگا ۔ بار بار یہی افسوس
ہوتا تھا کہ تم نہ ہوئیں ۔ یہی سمجھ لو کہ میں اس لطف کا اظہار نہیں کر سکتا۔ میرے دل
میں سیواسمتی کے متعلق جتنے شکوک تھے وہ سب رفع ہو گئے۔ یہی جی چاہتا تھا کہ میں
بھی سب کچھ چھوڑ چھاڑ کر اس جماعت کے ساتھ چلا جاتا ۔ ڈاکٹر گنگولی کو اب تک
میں بالکل بکو اسی سمجھتا تھا ۔ آج میں ان کا حوصلہ دیکھ کر دنگ رہ گیا۔ تم نے سخت غلطی
کی تمہاری ما تاجی بار بار پچھتاتی تھیں ۔“
اندو کو جس بات کا خوف تھا وہ پوری ہو گئی ۔ سوچا کہ یہ سب ظاہر داری ہے ۔ ان کا
دل صاف نہیں ہے۔ یہ مجھے بیوقوف سمجھتے ہیں اور بیوقوف بنانا چاہتے ہیں۔ اس
شیریں بیانی کے پردہ میں کتنی تلخی چھپی ہوئی ہے۔ چڑھ کر بولی ۔” میں جاتی تو آپ
کو ضرور برا معلوم ہوتا ۔
راجہ : ( نہیں کر ) محض اس لیے کہ میں نے تمہیں جانے سے روکا تھا ؟ اگر مجھے برا
معلوم ہوتا تو میں خود ہی کیوں جاتا ؟
اندہ معلوم نہیں ۔ آپ کیا سمجھ کر گئے ۔ شاید مجھے خفیف کرنا منظور تھا۔
راجہ اندو ۔ اتنی بدگمان نہ ہو۔ سچ کہتا ہوں مجھے تمہارے جانے کا ذرا بھی ملال نہ
ہوتا ۔ میں یہ تسلیم کرتا ہوں کہ مجھے پہلے تمہاری ضد بری معلوم ہوئی لیکن جب میں
نے غور کیا تو مجھے اپنا طرز عمل بالکل غیر مناسب معلوم ہوا۔ میں نے خیال کیا کہ
تمہاری آزادی میں اس حد تک مخل ہونا میری زیادتی ہے۔ اپنی غلطی کا اعتراف
کرنے کی غرض سے میں اسٹیشن گیا۔ تمہاری وہ بات میرے دل میں بیٹھ گئی کہ حکام
کے دلوں میں اپنا وقار قائم رکھنے کے لیے اپنی آزادی کا خون کیوں کرتے ہو ۔ نیک
نام رہنا اچھی بات ہے، لیکن نیک نامی کے لیے سچی باتوں میں دینا اپنے ضمیر کا خون
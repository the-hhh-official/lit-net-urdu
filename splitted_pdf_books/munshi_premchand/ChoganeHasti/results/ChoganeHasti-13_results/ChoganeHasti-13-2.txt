کنور صاحب نے مسز سیوک کو دیکھا اور بڑے تپاک سے آگے بڑھ کر ہاتھ ملایا ۔
خیر و عافیت دریافت کی اور لے جا کر ایک کرسی پر بٹھا دیا۔ صوفیہ اپنی ماں کے پیچھے جا
کر کھڑی ہوگئی ۔
کنور صاحب : یہ لوگ گڑھوال جا رہے ہیں ۔ آپ نے اخباروں میں پڑھا ہوگا۔
وہاں لوگوں پر کتنی زبر دست مصیبت آپڑی ہے۔
مسز سیوک : خدا ان لوگوں کو اپنے پاک مقصد میں کامیاب کرے ۔ ان کے ایثار
کی جتنی تعریف کی جائے کم ہے ۔ میں دیکھتی ہوں یہاں ان کی خاصی تعداد ہے۔
کنور صاحب : مجھے اتنی امید نہ تھی ۔ ونے کی باتوں پر یقین نہ آتا تھا ۔ سوچتا تھا
اتنے والنٹیر (خدام وطن) کہاں ملیں گے ۔ سبھوں کو نو جوانوں کی پست ہمتی کا رونا
روتے ہوئے دیکھتا تھا۔ ان میں جوش نہیں ہے۔ ایثار نہیں ہے۔ جان نہیں ہے۔
سب اپنے اپنے ذاتی غرض کے نشہ میں متوالے ہو رہے ہیں ۔ کتنی ہی سیو اسمتیاں
قائم ہوئیں پر ایک بھی سر سبز نہ ہوئی ، لیکن اب مجھے محسوس ہو رہا ہے کہ لوگوں کو
ہمارے نوجوانوں کے بارے میں کتنا وہم ہوا تھا۔ اب تک تین سو نام درج ہو چکے
ہیں ۔ کچھ لوگوں نے تمام عمر قومی خدمت کی انجام دہی کا عہد کیا ہے۔ ان میں کئی
اشخاص تو ہزاروں روپے ماہوار کی آمدنی پر لات مار کر آئے ہیں۔ ان لوگوں کا
حوصلہ دیکھ کر مجھے بہت کچھ امید ہو گئی ہے ۔
مسز سیوک : مسٹر کلارک کل آپ کی بڑی تعریف کر رہے تھے ۔ خدا نے چاہا تو
آپ کو جلد ہی سی آئی ای“ کا خطاب ملے گا اور مجھے آپ کو مبارک باد دینے کا
موقع

کنور صاحب: ( شرما کر ) میں اس اعزاز کے قابل نہیں ہوں ۔ مسٹر کلارک مجھے
اس قابل سمجھتے ہیں تو یہ ان کا حسن ظن ہے۔ مسز سیوک ! تیار رہنا ۔ کل تین بجے کی
میل سے یہ لوگ روانہ ہوں گے ۔ پر بھونے بھی آنے کا وعدہ کیا ہے۔
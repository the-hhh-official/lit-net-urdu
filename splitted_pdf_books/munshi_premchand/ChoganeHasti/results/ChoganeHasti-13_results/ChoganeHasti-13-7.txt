ہونا پڑ رہا تھا۔ اپنے ساتھیوں کو سمجھانے کے لیے تو پانڈے پور والوں کو طاہر علی کے
گھر میں گھنٹے پر آمادہ ہونا ہی کافی تھا، لیکن دراصل جان سیوک اور مسٹر کلارک کی
با همی رفاقت نے ہی انہیں اپنا پہلا فیصلہ پیٹ دینے کی ترغیب دی تھی، لیکن ابھی
انہوں نے بورڈ میں اس تجویز کو پیش نہ کیا تھا۔ یہ شک ہوتا تھا کہ کہیں لوگ مجھ پر
ایک دولتمند سوداگر کی جانبداری کا الزام نہ لگائیں۔ ان کی عادت تھی کہ بورڈ میں
کوئی تجویز رکھنے سے پہلے وہ اندو سے یا اس کی عدم موجودگی میں اپنے کسی دوست
سے مشورہ کر لیا کرتے تھے۔ ان کے سامنے اپنی بات کو ثابت کرتے ہوئے ان کے
شکوک کو رفع کرنے کی کوشش کر کے اپنا اطمینان کر لیتے تھے۔ اگر چہ ان کے ارادہ
میں اس بحث مباحثہ سے کوئی فرق واقع نہ ہوتا بلکہ وہ اپنی بات پر قائم رہتے ۔ تاہم
گھنٹہ دو گھنٹہ کے تبادلہ خیالات سے ان کو بہت تسکین ملتی تھی۔
سہ پہر کا وقت تھا ۔ سمتی کے والٹیر گڑھوال جانے کے لیے اسٹیشن پر جمع ہو رہے
تھے۔ اندو نے گاڑی تیار کرنے کا حکم دیا ۔ اگر چہ مطلع ابر آلود ہو رہا تھا اور لمحہ بہ لمحہ
آسمان سیاہ تر ہوتا جا رہا تھا ، لیکن وال غیروں کو رخصت کرنے اسٹیشن پر جانا ضروری
تھا۔ رانی صاحبہ نے اس کو بہت اصرار کے ساتھ طلب کیا تھا۔ وہ جانے کو تیار تھی کہ
راجہ صاحب اندر آئے اور اندو کو جانے پر تیار دیکھ کر بولے ۔ کہاں جاتی ہو؟ بادل
گھرا ہوا ہے۔“
انده: سیواسمتی کے لوگ گڑھوال جا رہے ہیں ۔ انہیں رخصت کرنے اسٹیشن جا
رہی ہوں ۔ اماں جی نے بلایا بھی ہے۔
راجہ : پانی ضرور بر سے گا۔
اندو: پردہ ڈال لوں گی اور بھیگ بھی گئی تو کیا آخر وہ بھی تو انسان ہیں جو قومی
خدمت کے لیے اتنی دور جا رہے ہیں ۔
راجہ : نہ جاؤ تو کوئی ہرج ہے؟ اسٹیشن پر مجمع زیادہ ہو گا۔
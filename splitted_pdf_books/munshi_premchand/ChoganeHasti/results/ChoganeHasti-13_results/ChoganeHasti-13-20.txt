گے، میں نہیں سمجھ سکتا کہ اپنے فرائض کو کس طرح انجام دے سکوں گا۔
کمشنر نے کسی قدر نرمی سے کہا ۔ گورنمنٹ کے ہر ایک عملہ کا فرض ہے کہ اپنے
او پر ایسے الزامات لگائے جانے کا موقع نہ دے ۔“
راجہ صاحب : میں جانتا ہوں ۔ آپ لوگ اس بات کو کبھی نہیں بھول سکتے کہ میں
ہندوستانی ہوں ۔ اسی طرح میرے بورڈ کے رفقاء کے لیے یہ بھول جانا بالکل ناممکن
ہے کہ میں حکومت کا ایک رکن ہوں ۔ آپ جانتے ہیں کہ میں بورڈ کے سامنے مسٹر
جان سیوک کو پانڈے پور والی زمین دیئے جانے کی تجویز پیش کرنے والا ہوں لیکن
جب تک میں اپنے طرز عمل سے یہ بات ثابت نہ کر دوں گا کہ میں نے خود بغیر کسی
دباؤ کے صرف رعایا کے مفاد کے لیے یہ تجویز پیش کی ہے، اس وقت اس کی منظوری
کی کوئی امید نہیں۔ اسی وجہ سے میں کل آئیشن گیا تھا۔
کمشنر کی باچھیں کھل گئیں ۔ نہس نہس کر باتیں بنانے لگا۔
راجہ صاحب : ایسی حالت میں کیا آپ سمجھتے ہیں کہ میرا جواب دینا ضروری ہے۔
کمشنر نہیں نہیں ۔ ہرگز نہیں۔
راجہ صاحب : مجھے آپ سے پوری مد د لانی چاہیے۔
کمشنر : میں حتی الامکان آپ کی مددکروں گا۔
راجہ صاحب بورڈ نے منظور بھی کر لیا تو محلہ والوں کی طرف سے فساد کا اندیشہ
ہے۔
کمشنر : کچھ پروا نہیں۔ میں سپر نٹنڈنٹ پولیس کو تاکید کردوں گا کہ وہ آپ کی مدد
کرتے رہیں ۔
راجہ صاحب یہاں سے چلے تو ایسا معلوم ہوتا تھا گویا آسمان پر چل رہے ہیں۔
یہاں سے وہ مسٹر کلارک کے پاس گئے اور وہاں بھی اسی حکمت سے کام لیا ۔ دو پہر کو
گھر آئے ۔ ان کے دل میں یہ خیال کھٹک رہا تھا کہ اس بہانہ سے میرا کام تو نکل
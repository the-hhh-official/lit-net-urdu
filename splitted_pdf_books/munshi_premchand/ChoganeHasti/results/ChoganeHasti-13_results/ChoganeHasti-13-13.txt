اندو گھوڑوں کو تیز کر دو ۔ سر پٹ چھوڑ دو۔
کوچوان: حضور گاڑی نہیں ۔ موٹر ہے ۔ صاف موٹر ہے ۔
اندو: گھوڑوں کا چا بک لگاؤ۔
کوچوان: حضور یہ تو اپنی ہی موٹر معلوم ہوتی ہے۔ بینگن سنگھ چلا رہے ہیں ۔ خوب
پہچان گیا ۔ اپنی ہی موٹر ہے۔
اندو: پاگل ہو ۔ اپنی موٹر کیوں آنے لگی ؟
کوچوان: حضور اپنی موٹر نہ ہو تو جو چور کی سزاوہ میری۔ صاف نظر آ رہی ہے ۔
وہی رنگ ہے ۔ ایسی موٹر اس شہر میں دوسری ہے ہی نہیں ۔
اندو ذرا غور سے دیکھو۔
کو چوان: کیا دیکھوں۔ حضور ۔ وہ آ پہنچی۔ سرکار بیٹھے ہیں۔
اندو: خواب تو نہیں دیکھ رہا ہے !
کوچوان: لیجیے حضور ۔ یہ برابر آگئی ۔
اندو نے گھبرا کر باہر دیکھا تو سچ مچ اپنی ہی موٹر تھی ۔ گاڑی کے برابر پہنچ کر وہ رک
گئی اور راجہ صاحب اتر پڑے۔ کوچوان نے گاڑی روک دی ۔ اندو نے حیرت سے
پوچھا ۔ آپ کب آ گئے؟“
راجہ تمہارے آنے کے پانچ منٹ بعد میں بھی چل پڑا۔
اندو: راستہ میں تو کہیں نہیں دکھائی دیئے۔
راجہ : لائن کی طرف سے آیا ہوں ۔ ادھر کی سڑک خراب ہے۔ میں نے سمجھا ذرا
چکر تو پڑے گا مگر جلد پہنچوں گا۔ تم آئیشن کے سامنے سے کیسے لوٹ آئیں؟ کیا بات
ہے؟ طبیعت تو اچھی ہے؟ میں تو گھبرا گیا ۔ آؤ۔ موٹر پر بیٹھ جاؤ۔ اسٹیشن پر گاڑی آ
گئی ہے ۔ دس منٹ میں چھوٹ جائے گی ۔ لوگ ملنے کے خواہش مند ہیں۔
اندو : اب میں نہ جاؤں گی ۔ آپ تو پہنچ ہی گئے تھے۔
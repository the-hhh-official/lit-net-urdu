اپنی جگہ پر بیٹھے بیٹھے ہاتھ بڑھا دیا اور ابھی مسز سیوک کمرہ ہی میں تھیں کہ وہ اپنا اخبار
پڑھنے لگیں ۔
مسر سیوک صوفیہ کے پاس گئیں تو وہ تیار تھی ۔ کتابوں کے بنڈل بندھے ہوئے
تھے۔ کئی خادمائیں ادھر ادھر انعام کے لالچ میں کھڑی تھیں ۔ دل مین خوش تھیں کہ
کسی طرح بلالی ۔ صوفیہ بہت اداس تھی۔ اس گھر کو چھوڑتے ہوئے اس کو بہت رنج
ہو رہا تھا۔ اسے اپنی منزل مقصود کا پتہ نہ تھا۔ اسے کچھ معلوم نہ تھا کہ تقدیر کہاں لے
جائے گی ۔ کیا کیا اذیتیں اٹھانی پڑیں گی۔ کشتی حیات کسی گھاٹے لگے گی ۔ اسے ایسا
معلوم ہو رہا تھا کہ و نے سنگھ سے پھر ملاقات نہ ہو گی ۔ ان سے ہمیشہ کے لیے جدا ہو
رہی ہوں۔ رانی صاحبہ کی اہانت آمیز گفتگو، ان کا شکوہ اور اپنی غلطی سب کچھ بھول
گئی ۔ دل کے ایک تار سے یہ آواز نکل رہی تھی کہ اب ونے سے پھر ملاقات نہ ہو
گی ۔ مسٹر سیوک بولیں ۔ کنور صاحب سے بھی مل لوں ۔“
صوفیہ ڈر رہی تھی کہ کہیں ماما کو رات کے واقعہ کی خبر نہ مل جائے ۔ کنور صاحب کہیں
مذاق ہی مذاق میں کہہ نہ ڈالیں۔ بولی ۔ ان سے ملنے میں دیر ہو گی پھر مل لیجیے گا ۔
مسر سیوک: پھر کسے اتنی فرصت ہے ۔
دونوں کنور صاحب کے دیوان خانہ میں پہنچیں ۔ وہاں اس وقت والنٹیروں کا
ہجوم تھا۔ گڑھے وال میں سخت قحط پڑا ہوا تھا۔ نہ اناج تھا نہ پانی ۔ جانور مر رہے تھے ۔
پر انسانوں کو موت بھی نہ آتی تھی ۔ ایڑیاں رگڑتے تھے اور سکتے تھے۔ یہاں سے
پچاس والنٹیروں کا ایک دستہ ان غمزدوں کی امداد کرنے کے لیے روانہ ہونے والا
تھا۔ اس وقت کنور صاحب ان کا انتخاب کر رہے تھے ۔ انہیں ضروری باتیں سمجھا
رہے تھے ۔ ڈاکٹر گنگولی نے اس بڑھاپے میں ان کا سردار ہونا منظور کر لیا تھا۔
دونوں اصحاب اس قدر مشغول تھے کہ مسز سیوک کی طرف کسی نے دھیان نہ کیا۔
آخر وہ بولیں ۔ ڈاکٹر صاحب ! آپ کا کب جانے کا ارادہ ہے؟“
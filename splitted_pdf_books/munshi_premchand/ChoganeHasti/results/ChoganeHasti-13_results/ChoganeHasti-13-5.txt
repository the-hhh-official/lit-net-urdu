عارف کامل کو بھی دہر یہ بنا کر چھوڑتیں۔ جس شخص کے سات بیٹے جوان ہو ہو کر
دنیا سے اٹھ جائیں لیکن وہ اپنے فرض کی ادائیگی میں ذرا بھی کوتا ہی نہ کرے ۔ ایسی
مثال مشکل ہی سے کہیں ملے گی۔ ان کی ہمت ٹوٹنا تو جانتی ہی نہیں ۔ صدمات کی
چوٹیں انہیں اور بھی ٹھوس بنا دیتی ہیں۔ میں کم ہمت اور کمزور شخص ہوں۔ مجھے یقین
نہیں آتا کہ کوئی حکمر ان قوم محکوم قوم کے ساتھ انصاف اور مساوات کا برتاؤ کر سکتا
ہے۔ انسانی فطرت کو میں کسی ملک میں کسی وقت بھی اس قدر بے لوث اور بے غرض
نہیں پاتا جس قوم نے ایک بار اپنی آزادی کھو دی ، وہ پھر اس درجہ کو نہیں حاصل کر
سکتی تھی۔ غلام ہی اس کی تقدیر ہو جاتی ہے، لیکن ہمارے ڈاکٹر صاحب انسانی
فطرت کو اتنا خود غرض نہیں سمجھتے ۔ ان کا عقیدہ ہے کہ خونخوار جانوروں کے دل میں
بھی از لی نور کی شعاعیں موجود رہتی ہیں ۔ صرف پردہ ہٹانے کی ضرورت ہے۔ میں
انگریزوں کی طرف سے مایوس ہو گیا ہوں۔ برخلاف اس کے ان کو کامل یقین ہے
کہ ہندوستان کی نجات انگریزوں ہی کے ذریعہ ہو سکتی ہے اور ہو گی۔
مز سیوک: (روکھے پن سے ) تو کیا آپ یہ نہیں مانتے کہ انگریزوں نے
ہندوستان کے لیے جو کچھ کیا ہے وہ شاید کسی قوم نے کسی ملک یا قوم کے ساتھ نہ کیا
ہو؟
کنور صاحب نہیں۔ میں یہ نہیں مانتا ۔
مسر سیوک: ( تعجب سے ) تعلیم کی اتنی اشاعت اور بھی کسی زمانہ میں ہوئی ؟
کنور صاحب: میں اسے تعلیم نہیں کہتا جو انسان کو سراپا خود غرض بنا دے۔
مسر سیوک: ریل ، تار، ڈاک، جہاز یہ ساری کراما تیں انگریزوں ہی کے ساتھ
آئیں۔
کنور صاحب: انگریزوں کے بغیر بھی آسکتی تھیں اور اگر آئی بھی ہیں تو زیادہ
انگریزوں ہی کے فائدہ کے لیے ۔
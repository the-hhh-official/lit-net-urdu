رہے ہیں ۔ اماں اپنے دل میں کیا کہیں گی۔ میں نے بلایا اور نہیں آئی ۔ کیا دولت کی
ہوا لگ گئی۔ کس طرح معافی مانگوں ۔ اگر لکھوں کہ طبیعت ناساز ہے تو وہ ابھی یہاں
آ پہنچیں گی اور مجھے شرمندہ ہونا پڑے گا۔ آہ اب تو وہاں پہنچ گئی ہوتی ۔ پر بھو سیوک
نے بہت پر اثر نظم لکھی ہو گی۔ دادا جی کا وعظ بھی معرکہ کا ہو گا۔ ایک ایک لفظ محبت اور
رغبت میں ڈوبا ہوا! والنٹیر لوگ اپنی خوشنما وردیوں میں کتنے خوبصورت معلوم
ہوتے ہوں گے۔
اس قسم کے خیالات نے اندو کو اس قدر خواہش مند بنا دیا کہ وہ ضد کرنے پر آمادہ
ہو گئی۔ میں تو جاؤں گی ۔ بدنامی نہیں پتھر ہو گی ۔ یہ سب مجھے روک رکھنے کے بہانے
ہیں ۔ تم ڈرتے ہو ڈرو۔ اپنے کرموں کے پھل بھو گو گے ۔ میں کیوں ڈروں ۔ اپنے
دل میں یہ خیالات کرتے ہوئے اس نے مصم لہجہ میں کہا ۔ آپ نے مجھے جانے کی
اجازت دے دی ہے، میں جاتی ہوں ۔“
راجہ نے بے دلی سے کہا۔ ” تمہاری مرضی جانا چاہتی ہو تو شوق سے جاؤ ۔
اندو چلی گئی تو راجہ صاحب سوچنے لگے۔ عورتیں کتنی بے درد، کتنی خود پسند اور کتنی
ضدی ہوتی ہیں۔ چلی جا رہی ہیں ۔ گویا میں کچھ بھی نہیں ہوں ۔ اس کا ذرا بھی خیال
نہیں کہ حکام کے کانوں تک یہ خبر پہنچے گی تو وہ مجھے کیا کہیں گے ۔ اخبارات کے نامہ
نگار یہ خبر ضرور ہی لکھیں گے اور وہاں جانے والی عورتوں میں چتاری کی رانی کا نام
جلی حروف میں لکھا ہوا نظر آئے گا۔ میں جانتا کہ اتنی ضد کریں گی تو منع ہی کیوں
کرتا ۔ خود بھی ساتھ جاتا ۔ ایک طرف بدنام ہوتا تو دوسری طرف نیک نام ۔ اب تو
دونوں طرف سے گیا۔ ادھر بھی برا بنا اور ادھر بھی ۔ آج معلوم ہوا کہ عورتوں کے
سامنے محض صاف گوئی سے کام نہیں چلتا۔ وہ راضی رہتی ہیں تو دل جوئی سے!
اندو اسٹیشن کی طرف چلی، لیکن جوں جوں آگے بڑھتی تھی ، اس کا دل ایک بوجھ
سے دبا جاتا تھا۔ میدان میں جسے ہم فتح کہتے ہیں ، گھر میں اس کا نام کج خلقی ۔ بے
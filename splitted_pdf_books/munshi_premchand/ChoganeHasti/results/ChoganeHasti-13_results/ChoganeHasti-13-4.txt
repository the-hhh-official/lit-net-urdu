سب محکوم ہیں ۔ شاہ بھی محکوم ہے اور گدا بھی جھوٹے اقتدار کے غرور میں اپنا سر نہیں
پھر انا چاہتا ۔
مسر سیوک: خدا نے آپ کو راجہ بنایا ہے۔ راجوں ہی کے ساتھ راجہ کا میل ہو سکتا
ہے۔ انگریز لوگ بابوؤں کو منہ نہیں لگاتے ، کیونکہ اس سے یہاں کے راجاؤں کی
توہین ہوتی ہے۔
ڈاکٹر گنگولی: مسٹر سیوک۔ یہ بہت دنوں تک راجہ رہ چکا ہے ۔ اب اس کا جی بھر گیا
ہے۔ میں اس کا بچپن کا ساتھی ہوں ۔ ہم دونوں ساتھ ساتھ پڑھتے تھے ۔ دیکھنے
میں یہ مجھ سے چھوٹا معلوم ہوتا ہے۔ پر کئی سال بڑا ہے ۔
مسر سیوک: (نہس کر ) ڈاکٹر کے لیے یہ تو کوئی فخر کی بات نہیں ہے۔
ڈاکٹر : ہم دوسروں کا دوا کرنا جانتا ہے۔ اپنا دوا کرنا نہیں جانتا۔ کنور صاحب اس
باہت (وقت ) سے Pessimist ( مایوس المزاج ) ہے ۔ اس وجہ سے اس کے
پڑھنے میں رکاوٹ پڑی ۔ اب بھی اس کا وہی حال ہے۔ ہاں اب تھوڑا پھیر پھارہو
گیا ہے۔ پہلے فعل سے بھی مایوسی پسند تھا اور قول سے بھی ۔ اب اس کے قول و فعل
میں یکسانیت نہیں ہے۔ قول سے تو اب بھی ویسا ہی ہے، پر کام وہ کرتا ہے جسے کوئی
پکا Optimist ( امید پر بھروسہ رکھنے والا) ہی کر سکتا ہے۔
کنور صاحب: گنگولی ! تم میرے ساتھ بے انصافی کر رہے ہو۔ مجھ میں پر امید
ہونے کے اوصاف ہی نہیں ہیں۔ ایسا شخص پر ماتما کا بھگت ہوتا ہے۔ پکا گیانی۔ پورا
رشی ۔ اس کو چاروں طرف پر ماتما ہی کا جلوہ نظر آتا ہے۔ اسی وجہ سے اس کو مستقبل پر
بے اعتمادی نہیں ہوتی۔ میں شروع ہی سے تن آسانیوں کا غلام رہا ہوں ۔ وہ روحانی
علم نہیں حاصل کر سکا جسے امید کی کنجی کہنا چاہیے۔ میرے لیے نا امیدی
(Pessimism) کے سوا اور کوئی راستہ نہیں ہے۔ مسز سیوک! ڈاکٹر صاحب کی
زندگی کا خلاصہ صرف ایک لفظ ایثار ہے ۔ ان پر جتنی مصیبتیں نازل ہوئیں وہ کسی
اندو تو آپ اس عہدہ سے سبکدوش کیوں نہیں ہو جاتے ؟ اپنی آزادی کا خون
کیوں کرتے ہیں؟
راجہ : صرف اس لیے کہ مجھے یقین ہے کہ شہر کا انتظام جتنی خوبی سے میں کر سکتا
ہوں اور کوئی نہیں کر سکتا ۔ اہل شہر کی خدمت کا ایسا عمدہ اور کمیاب موقع پا کر میں اپنی
آزادی کی ذرا بھی پروا نہیں کرتا۔ میں ایک ریاست کا راجہ ہوں اور فطرتا میری
ہمدردی سرکار کے ساتھ ہے۔ مساوات اور جمہوریت کو جائیداد سے دشمنی ہے۔ میں
اس وقت تک جمہوریت کا ساتھ نہ دوں گا جب تک میں اپنی جائیداد سے دست
بردار ہو جانے کا ارادہ نہ کرلوں۔ میں قول سے جمہوریت کا پیر و بن کر اپنے فعل سے
اس کا مخالف نہیں بننا چاہتا۔ قول و فعل میں اتنا ز بر دست اختلاف ہونا میرے لیے
نا قابل برداشت ہے۔ میں ان لوگوں کو فریبی اور مکار سمجھتا ہوں جو اپنی جائیداد سے
مستفید ہوتے ہوئے جمہوریت کی دہائی دیتے پھرتے ہیں۔ میری سمجھ میں نہیں آتا
کہ جمہوریت کے دیوتا کے پجاری بن کر وہ کس منہ سے عظیم الشان محلوں میں رہتے
ہیں۔ موٹر کشتیوں میں سوار ہو کر دریا کی سیر کرتے ہیں اور دنیا کی نعمتوں کا دل کھول
کر لطف اٹھاتے ہیں۔ اپنے کمرہ سے فرش ہٹا دینا اور سادی پوشاک پہن لینا ہی
جمہوریت نہیں ہے۔ یہ بے حیائی اور دغا بازی ہے۔ اپنے دستر خوان کے بچے بھیجے
ٹکڑوں کو غریبوں کے سامنے پھینک دینا جمہوریت کا منہ چڑانا ہے، اسے بد نام کرنا
ہے۔
یہ حملہ کنور صاحب پر تھا۔ اندہ سمجھ گئی ۔ تیوریاں بدل گئیں، لیکن اس نے ضبط سے
کام لیا اور اس نا خوشگوار قضیہ کو تمام کرنے کے لیے بولی ” مجھے دیر ہو رہی ہے، تین
بجنے والے ہیں۔ ساڑھے تین بجے گاڑی چھوٹتی ہے۔ اماں جی سے ملاقات ہو
جائے گی۔ ونے کی خیر و عافیت کا حال بھی معلوم ہو جائے گا۔ ایک پنتھ دو کاج ہو
گا۔
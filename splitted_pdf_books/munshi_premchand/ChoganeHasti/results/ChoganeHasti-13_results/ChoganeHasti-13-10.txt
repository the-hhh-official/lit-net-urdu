راجہ جن وجوہ سے میرا جانا نا مناسب ہے انہیں وجوہ سے تمہارا جانا بھی مناسب
نہیں۔ تم جاؤ یا میں جاؤں ۔ ایک ہی بات ہے ۔
اندو اسی پاؤں اپنے کمرہ میں واپس آئی اور سوچنے لگی ، یہ ظلم نہیں تو اور کیا ہے۔
زبر دست ظلم ! کہنے کو میں رانی ہوں مگر اتنا اختیار بھی نہیں کہ گھر سے باہر جاسکوں ۔
مجھ سے تو لونڈیاں ہی اچھی ہیں۔ دل بہت مغموم ہو گیا۔ آنکھیں اشک آلود ہو
گئیں۔ اس نے گھنٹی بجائی اور لونڈی سے کہا۔ ” گاڑی کھلوا دو۔ میں اسٹیشن نہیں
جاؤں گی۔“
مہیندر کمار بھی اس کے پیچھے ہی کمرہ میں آ کر بولے۔ کہیں سیر کیوں نہ کر
آتیں؟
اندو نہیں بادل گھرا ہوا ہے۔ بھیگ جاؤں گی ۔
راجہ : کیا ناراض ہو گئیں؟
انده: ناراض کیوں ہوں؟ آپ کی لونڈی ہوں آپ نے حکم دیا نہ جاؤ نہ جاؤں
گی۔
راجہ: میں تمہیں مجبور نہیں کرنا چاہتا۔ اگر میری باتوں کو جان لینے کے بعد بھی تمہیں
وہاں جانے میں کوئی قابل اعتراض بات نہیں معلوم ہوتی تو شوق سے جاؤ۔ میرا
مقصد صرف تمہاری معقولیت پسندی کی تحریک سے تھا۔ میں انصاف طاقت سے
روکنا چاہتا ہوں، حکم کی طاقت سے نہیں ۔ بولو اگر تمہارے جانے سے میری بدنامی
ہو تو تم جانا چاہو گی؟
یہ چڑیا کے پر کاٹ کرا سے اڑانا تھا۔ اندو نے اڑانے کی کوشش ہی نہ کی ۔ اس
سوال کا صرف ایک ہی جواب ہو سکتا تھا۔ ہر گز نہیں ۔ یہ میرے دھرم کے خلاف
ہے۔ لیکن اندو پر اپنی مجبوری اتنی کھل رہی تھی کہ اس نے اس سوال کو سنا ہی نہیں یا
سنا بھی تو اس نے ان سنا کر دیا ۔ اس کو ایسا معلوم ہوا کہ یہ میرے زخم پر نمک چھڑک
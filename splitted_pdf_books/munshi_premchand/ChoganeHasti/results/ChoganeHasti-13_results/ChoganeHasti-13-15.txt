رہے تھے، لیکن اندو کے دل پر چھائی ہوئی گھٹا لمحہ بہ لمحہ زیادہ گھنی ہوتی جا رہی تھی۔
"آہ ! کیا واقعی ہمارے ستاروں میں کوئی فطری نا مناسبت ہے جو قدم قدم پر
ہمارے ارادوں کو پامال کرتی رہتی ہے؟ میں کتنا چاہتی ہوں کہ ان کی مرضی کے
خلاف ایک قدم بھی نہ چلوں مگر یہ طالع کی نحوست مجھے ہمیشہ زک دیتی ہے۔ اگر وہ
صاف دلی سے اصرار کر رہے تھے تو میرا انکار سراسر بیجا تھا۔ آہ انہیں میرے ہاتھوں
دکھ پہنچا۔ انہوں نے اپنی جبلی شرافت سے مجھے معاف کر دیا اور میری دل جوئی کے
لیے اپنے اصول کی پروانہ کی ۔ سمجھے ہوں گے اکیلی جائے گی تو لوگ خیال کریں گے
کہ شوہر کی مرضی کے خلاف آئی ہے ورنہ کیا وہ بھی نہ آتے ۔ مجھے اس الزام سے
بچانے کے لیے انہوں نے اپنے اوپر اتنا جبر کیا۔ میری حماقت سے وہ کس قدر مایوس
ہوئے ہیں ورنہ ان کے منہ سے یہ جملہ بھی نہ لگاتا ۔ میں سچ مچ ابھاگتی ہوں ۔"
انہیں افسوس ناک خیالات میں ڈوبی ہوئی وہ چند لمھوں پہنچی اور گاڑی سے اتر کر
سیدھی راجہ صاحب کے دیوان خانہ میں جا بیٹھی ۔ آنکھیں چرا رہی تھی کہ کسی نوکر
چاکر سے سامنا نہ ہو جائے ۔ اسے ایسا معلوم ہوتا تھا کہ میرے چہرہ پر کوئی داغ لگا ہوا
ہے۔ جی چاہتا تھا کہ راجہ صاحب آتے ہی آتے مجھ پر بگڑنے لگیں ۔ مجھے خوب
آڑے ہاتھوں لیں۔ جگر کو طعنوں کے تیروں سے چھلنی بنا دیں ۔ یہی ان کی صاف
دلی کا ثبوت ہو گا۔ اگر وہ آکر مجھ سے میٹھی میٹھی باتیں کرنے لگیں تو سمجھ جاؤں گی کہ
میری طرف سے ان کا دل صاف نہیں ۔ بلکہ یہ سب محض ظاہر داری ہے۔ وہ اس
وقت اپنے شوہر کی سخت گیری کی خواہشمند تھی ۔ گرمیوں میں کسان بارش کا نہیں بلکہ
حدت کا بھوکا ہوتا ہے۔
اندو کو بہت دیر تک انتظار نہ کرنا پڑا ۔ پانچ بجتے بجتے راجہ صاحب آپہنچے ۔ وہ
دروازہ پر کھڑی ہو گئی ۔ اس کا دل دھڑکنے لگا۔ راجہ صاحب اس کو دیکھتے ہی محبت
آمیز لہجہ میں بولے ۔ تم نے آج قومی سرگرمی کا ایک بے مثل نظارہ دیکھنے کا موقع
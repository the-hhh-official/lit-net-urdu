کرنا ہے۔ اب تو تمہیں میری باتوں کا یقین ہوا ؟
اندو: آپ کی دلیلوں کا جواب میں نہیں دے سکتی لیکن آپ سے التجا کرتی ہوں
کہ جب مجھ سے کوئی غلطی سرزد ہو تو آپ مجھے تنبیہ کریں اور ملامت کریں ۔ جرم اور
سزا میں علت اور معلول کا واسطہ ہے اور یہی میری سمجھ میں آتا ہے ۔ خطا کار کے سر
پر تیل چپڑتے میں نے کسی کو نہیں دیکھا۔ مجھے یہ بات غیر قدرتی معلوم ہوتی ہے ۔
اس سے میرے دل میں طرح طرح کے شکوک پیدا ہوتے ہیں۔
راجہ: دیوی روٹھتی ہیں تو لوگ انہیں مناتے ہیں۔ اس میں غیر قدرتی بات کیا ہے؟
دونوں میں دیر تک سوال و جواب ہوتے رہے۔ مہیندر پہلے (صیاد) کی طرح
دانہ دکھا کر چڑیا کو پھنسانا چاہتے تھے اور چڑیا ڈر کر اڑ جاتی تھی۔ فریب سے فریب
ہی پیدا ہوتا ہے۔ وہ اندو کی تشفی نہ کر سکے۔ تب وہ اس کی تکلیف کے رفع کرنے کا
کام وقت پر چھوڑ کر ایک خط پڑھنے لگے اور اندہ دل پر بوجھ رکھے ہوئے اندر چلی
گئی ۔
دوسرے روز راجہ صاحب نے روزانہ اخبار کھولا تو اس میں رضا کاروں کی رخصتی کا
تذکرہ بہ تفصیل شائع ہوا تھا۔ ضمناً راجہ صاحب کی موجودگی پر بھی رائے زنی کی گئی
تھی ۔ اس موقع پر میونسپلٹی کے صدر راجہ مہیندر مار سنگھ کی موجودگی ایک خاص اہمیت
رکھتی ہے۔ تعجب ہے کہ راجہ صاحب جیسے معاملہ فہم شخص نے وہاں جانا کیوں ضروری
سمجھا؟ راجہ صاحب اپنی ذات کو اپنے عہدہ سے جدا نہیں کر سکتے اور ان کی موجودگی
گورنمنٹ کو الجھن میں ڈالنے کا سبب ہو سکتی ہے۔ تجربہ نے یہ بات ثابت کر دی
ہے۔ سیواسمتیوں کا آغاز خواہ کتنے ہی نیک ارادوں کو لے کر ہوا ہو لیکن انجام کا روہ
بغاوت اور بدامنی کا مرکز بن جاتی ہیں۔ کیا راجہ صاحب اس کا ذمہ لے سکتے ہیں کہ
یہ سیوا سمتی بھی آگے چل کر اپنی پیشر وسمتیوں کے نقش قدم پر نہ چلے گی؟
راجہ صاحب نے اخبار بند کر کے رکھ دیا اور خیال میں غرق ہو گئے ۔ ان کے منہ
راجہ تم ہیں چلنا پڑے گا۔
اندو، مجھے مجبور نہ کیجیے۔ میں نہ جاؤں گی۔
راجہ پہلے تو تم یہاں آنے کے لیے اتنی بے قرار تھیں۔ اب کیوں انکار کر رہی ہو؟
اندو : آپ کی مرضی کے خلاف آئی تھی ۔ آپ نے میری خاطر اپنے اصول کو توڑ
دیا تو میں کس منہ سے وہاں جا سکتی ہوں ۔ آپ نے مجھے ہمیشہ کے لیے رواداری کا
سبق دے دیا۔
راجہ: میں ان لوگوں سے تمہیں لانے کا وعدہ کر آیا ہوں ۔ تم نہ چلو گی تو مجھے کتنا
محجوب ہونا پڑے گا۔
اندو: آپ خواہ مخواہ اصرار کر رہے ہیں۔ آپ کو مجھ سے ناراض ہونے کا یہ آخری
موقع تھا۔ اب پھر اتنی جرات نہ کروں گی ۔
راجہ : انجن سیٹی دے رہا ہے ۔
اندو ایشور کے لیے مجھے جانے دیجیے۔
راجہ نے مایوس ہو کر کہا۔ "جیسی تمہاری مرضی ۔ معلوم ہوتا ہے کہ ہمارے اور
تمہارے ستاروں میں کوئی فطری نا مناسبت ہے جو ہر وقت اپنا اثر دکھلاتی رہتی ہے۔
66
یہ کہہ کر وہ موٹر پر سوار ہو گئے اور بڑی تیزی سے آئیشن کی طرف چلے۔ فٹن بھی
آگے بڑھی کو چوان نے پوچھا کہ حضور گئیں کیوں نہیں ۔ سر کار بر امان گئے ۔
اندو نے اس کا کچھ جواب نہ دیا ۔ وہ سوچ رہی تھی ۔ کیا مجھ سے پھر غلطی ہوئی ۔ کیا
میرا جانا مناسب تھا ۔ کیا وہ بچے دل سے میرے جانے کے لیے اصرار کر رہے تھے یا
ایک تازیا نہ لگانا چاہتے تھے ۔ ایشو ر ہی جانے ۔ وہی عالم الغیب ہے۔ میں کسی کے
دل کی بات کیا جانوں ۔
گاڑی آہستہ آہستہ آگے بڑھتی جاتی تھی ۔ آسمان پر چھائے ہوئے بادل پھٹ
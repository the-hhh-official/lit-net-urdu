مروتی اور نا اہلیت ہے۔ اندو کو اس فتح پر غرور نہ تھا۔ اپنی ضد کا ملال تھا۔ سوچتی جاتی
تھی۔ وہ مجھے اپنے دل میں کتنی خود سر و مغرور سمجھ رہے ہوں گے کہ جب یہ ذرا ذراسی
باتوں میں یوں آنکھیں پھیر لیتی ہے، ذرا ذرا سے اختلافات میں یوں لڑنے پر
آمادہ ہو جاتی ہے تو کسی نازک موقع پر اس سے ہمدردی و غمگساری کی کیا توقع کی جا
سکتی ہے۔ اماں جی یہ حال سنیں گی تو مجھی کو بھلا برا کہیں گی۔ بے شک مجھ سے غلطی
ہوئی ۔ واپس چلوں اور ان سے اپنی اس غلطی کے لیے معافی مانگوں۔ میرے سر پر نہ
جانے کیوں بھوت سوار ہو جاتا ہے۔ خواہ مخواہ الجھ پڑی ۔ بھگوان ! مجھے کب اتنی عقل
آئے گی کہ ان کی مرضی پر سر جھکانا سیکھوں گی۔
اندو نے باہر کی طرف سر نکال کر دیکھا ۔ اسٹیشن کا سگنل نظر آ رہا تھا۔ عورتوں اور
مردوں کا ایک انبوہ اسٹیشن کی طرف دوڑتا ہوا چلا جا رہا تھا۔ سواریوں کا تانتا لگا ہوا
تھا۔ اس نے کو چو ان سے کہا۔ گاڑی پھیر دو۔ میں اسٹیشن نہ جاؤں گی ۔ گھر واپس
چلو
کوچوان نے کہا۔ سر کار! اب تو آگئے۔ وہ دیکھئے۔ کئی آدمی مجھے اشارتاً کہہ
رہے ہیں کہ گھوڑوں کو پڑھاؤ ۔ گاڑی پہنچانتے ہیں ۔
اندو: کچھ پروا نہیں ۔ فوراً گھوڑے پھیر دو۔
کوچوان: کیا سر کار کی طبیعت کچھ خراب ہوگئی کیا ؟
اندو بک بک مت کرو۔ گاڑی واپس لے چلو ۔
کو چوان نے گاڑی پھیر دی ۔ اندو نے ایک لمبی سانس لی اور سوچنے لگی ۔ سب
لوگ میرا انتظار کر رہے ہوں گے۔ گاڑی دیکھتے ہی پہچان گئے تھے ۔ امان کتنی خوش
ہوئی ہوں گی ۔ پر گاڑی کو لوٹتے دیکھ کر انہیں اور دوسرے لوگوں کو کتنا تعجب ہوا ہو گا۔
کو چو ان سے کہا۔ ذرا پیچھے منہ پھیر کر دیکھو۔ کوئی آتو نہیں رہا ہے؟“
کوچوان: حضور کوئی گاڑی تو آرہی ہے۔
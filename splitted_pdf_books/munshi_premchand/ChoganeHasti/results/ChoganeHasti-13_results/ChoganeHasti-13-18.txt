سے بے اختیار نکل گیا ، وہی ہوا جس کا مجھے اندیشہ تھا۔ آج کلب میں جاتے ہی
جانتے مجھ پر چاروں طرف سے مشتبہ نگا ہیں پڑنے لگیں گی۔ کل ہی کمشنر صاحب
سے ملنے جاتا ہے۔ انہوں نے اس بارے میں کچھ پوچھا تو کیا کہوں گا؟ اس کم بخت
اڈیٹر نے مجھے براچر کا دیا۔ پولیس والوں کی طرح اس فرقہ میں بھی مروت نہیں
ہوتی ۔ ذرا بھی رعایت نہیں کرتے۔ میں اس کا منہ بند رکھنے کے لیے، اسے خوش
رکھنے کے لیے کتنی کوششیں کیا کرتا ہوں۔ ضروری اور غیر ضروری اعلانات چھپوا کر
اس کی مٹھیاں گرم کرتا رہتا ہوں ۔ جب کوئی دعوت یا تقریب ہوتی ہے تو سب سے
پہلے اسے مدعو کرتا ہوں ۔ یہاں تک کہ سال گزشتہ میں اسے میونسپلٹی سے انعام بھی
ولا دیا تھا۔ انہیں خاطر داریوں کا یہ صلہ ہے۔ کتے کی دم کو سو برس تک گاڑ رکھو، پھر
بھی ٹیڑھی کی ٹیڑھی ۔ اب اپنی پوزیشن کو کیونکر صاف کروں؟ اس کے پاس جانا تو
درست نہیں ۔ کیا کوئی حیلہ سوچوں ۔
راجہ صاحب بہت دیر تک اسی شش و پنج میں پڑے رہے۔ کوئی ایسی بات سوچ
نکالنا چاہتے تھے جس سے حکام کی نگاہوں میں وقار قائم رہے اور ساتھ ہی عوام کی
نگاہوں میں بھی، مگر عقل کچھ کام نہ کرتی تھی۔ کئی بارا ارادہ کیا کہ چل کر اندو سے اس
گتھی کے سلجھانے میں مد دلوں پر یہ سمجھ کر کہ کہیں وہ کہہ دے کہ حکام ناراض ہو تے
ہیں تو ہونے دو تم ہیں ان سے کیا سروکار ۔ اگر وہ تم ہیں دبا ئیں تو فوراً استعفے دے
دو، تو پھر نکلنے کا کوئی راستہ نہ رہے گا۔ اس سے کچھ کہنے کی ہمت نہ پڑی ۔
وہ تمام رات اس فکر میں ڈوبے رہے۔ اندو بھی کچھ گم سم سی رہی۔ علی الصبح دو چار
احباب آ گئے اور انہوں نے اس مضمون کا تذکرہ کیا۔ ایک صاحب بولے۔ میں
کمشنر سے ملنے گیا تھا تو وہ اسی مضمون کو پڑھ رہے تھے اور رہ رہ کر زمین پر پیر سکتے
جاتے تھے۔
راجہ صاحب کے ہوش اور بھی اڑ گئے ۔ فوراً انہیں ایک تدبیر سوجھ گئی ۔ موٹر تیار
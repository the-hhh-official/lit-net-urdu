ہیں، لیکن گھر کے خرچ کو کبھی کچھ مانگ تو ٹکا سا جواب ملتا ہے کہ میرے پاس کہاں۔
تمہارے اوپر انہیں کچھ تو رحم آنا چاہیے۔ آج دودھ مٹھائی بند کر دو تو گھر میں رہنا
مشکل ہو جائے۔
تیسرا پہر تھا۔ طاہر علی برآمدہ میں اداس بیٹھے ہوئے تھے۔ یکا یک بھیرو آ کر بیٹھ
گیا اور بولا۔ ” کیوں منشی جی کیا سچ مچ اب یہاں کا رکھا نہ نہ بنے گا ؟“
طاہر: بنے گا کیوں نہیں ۔ فی الحال ملتوی ہو گیا ہے۔
بھیرو : مجھے تو بڑی آسا (آس ) تھی کہ کارکھا نہ بن گیا تو میرا بکری بٹا بھی بڑھ
جائے گا ۔ دکان پر بکری بالکل مندی ہے۔ میں چاہتا ہوں کہ یہاں سبیرے ( صبح )
تھوڑی دیر بیٹھا کروں ۔ آپ منجور کر لیں تو اچھا ہو۔ میری تھوڑی بہت بکری ہو جائے
گی۔ آپ کو بھی پان کھانے کے لیے کچھ نجر کر دیا کروں گا۔
کسی اور وقت پر تو طاہر علی نے بھیرو کوڈ انٹ بتلائی ہوتی ۔ تاڑی کی دکان کھولنے
کی اجازت دینا ان کے مذہب کے خلاف تھا۔ مگر اس وقت روپیہ کی فکر نے انہیں
کشمکش میں ڈال دیا ۔ اس سے پیشتر بھی روپیہ نہ ہونے کی وجہ سے ان کے اصول اور
عمل میں کئی بار کشمکش پیدا ہو چکی تھی اور ہر موقع پر انہیں اصول ہی کا خون کرنا پڑا تھا۔
آج پھر وہی کشمکش رو نما ہوئی اور اصول نے پھر حالات موجودہ کے سامنے ماتھا ٹیک
دیا۔ وہ سوچنے لگے۔ کیا کروں؟ اس میں میرا کیا قصور میں کسی صرف بے جاکے
لیے شرع کے خلاف عمل نہیں کر رہا ہوں ۔ حالات نے مجھے بالکل مجبور کر دیا ہے۔ یہ
سوچ کر کچھ جھینپتے ہوئے بولے ۔” یہاں تاڑی کی بکری نہ ہو گی ۔“
بھیرو : ہجور بکری تو تاڑی کی مہک سے ہو گی ۔ نسہ باجوں ( نشہ بازوں ) کی
ایسی عادت ہوتی ہے کہ نہ دیکھیں تو چاہے برسوں نہ پئیں، پرنسہ سامنے دیکھ کر ان
سے نہیں رہا جاتا ۔
طاہر تو صاحب کے حکم کے بغیر میں کیسے اجازت دے سکتا ہوں ۔
م
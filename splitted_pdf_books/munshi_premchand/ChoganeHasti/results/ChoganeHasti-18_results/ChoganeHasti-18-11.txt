انجینئر کے بھائی ڈاکٹر ہوتے ہیں۔ روگی چاہے مرتا ہو پر فیس لیے بنا بات نہ سنیں
گے۔ فیس کے نام سے رعایت بھی کریں گے تو گاڑی کے کرایہ اور دوا کے دام میں
کس لیں گے ۔ (حساب کی فرد دکھا کر ) جرا ( ذرا) ادھر بھی ایک نجر (نظر ) ہو
جائے ۔
طاہر: سب معلوم ہے۔ تم نے غلط تھوڑا ہی لکھا ہو گا ۔
ٹھا کر دین: ہجور ایمان ہے تو سب کچھ ہے ۔ ساتھ کوئی نہ جائے گا۔ تو مجھے کیا حکم
ہوتا ہے؟
طاہر : دو چار روز کی مہلت دو ۔
ٹھا کر دین: جیسی آپ کی مرضی ہجور ۔ چوری ہو جانے سے لاچار ہو گیا۔ نہیں تو دو
چار روپیوں کی کون بات تھی ۔ اس چوری میں تباہ ہو گیا۔ گھر میں پھوٹا لوٹا تک نہ بچا۔
دانے دانے کو محتاج ہو گیا ہجور ۔ چوروں کو آنکھوں کے سامنے بھاگتے دیکھا۔ ان
کے پیچھے دوڑا پاگل خانہ تک دوڑتا چلا گیا۔ اندھیری رات تھی ۔ اونچا کھائی کچھ نہ
سوجھتا تھا۔ ایک گڑھے میں گر پڑا ۔ پھر اٹھا ۔ مال بڑا پیارا ہوتا ہے۔ لیکن چور نکل
گئے تھے۔ تھا نہ میں ریٹ کی ۔ تھانہ داروں کی کھو سامد کی ۔ پر گئی ہوئی کچھی کہاں لوٹتی
ہے۔ تو کب آؤں؟
طاہر: تمہارے آنے کی ضرورت نہیں ۔ میں خود بجھوا دوں گا۔
ٹھا کردین جیسی آپ کی حسی ۔ مجھے کوئی اجر نہیں ہے۔ مجھے نگادا ( تقاضا ) کرتے
آپ ہی شرم آتی ہے۔ کوئی بھلا مانس ہاتھ میں پیسے رہتے ہوئے ٹال مٹول نہیں
کرتا ۔ فوراً نکال کر پھینک دیتا ہے۔ آج جرا پان لینے جانا تھا اس لیے چلا آیا تھا۔
اسب نہ ہو سکے تو تھوڑا بہت دے دیجیے۔ کسی طرح کام نہ چلا تب آپ کے پاس
آیا ۔ آدمی پہچانتا ہوں ہجور پر موکا (موقع ) ایسا ہی آپڑا ہے۔
ٹھا کر دین کی منکسر مزاجی اور شگفتہ خاطری نے طاہر علی کو گرویدہ بنا لیا ۔ فوراً
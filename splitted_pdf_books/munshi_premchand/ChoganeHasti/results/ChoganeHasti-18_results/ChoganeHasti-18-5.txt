اندو نے انہیں عقیدت مند نگاہوں سے دیکھ کر کہا ۔ "ایشور نے چاہا تو آپ کی فتح
ہوگی ۔"
(22)
سید طاہر علی کو امید کامل تھی کہ سگریٹ کا کارخانہ تعمیر ہونا شروع ہو جائے گا تو میری
کچھ نہ کچھ ترقی ضرور ہو گی۔ مسٹر سیوک نے ان سے اس امر کا وعدہ کیا تھا۔ اس امید
کے سوا انہیں اب ان قرضہ جات کے ادا کرنے کا کوئی اور ذریعہ نہ نظر آتا تھا جو روز
بروز برساتی گھاس کی طرح بڑھتے چلے جاتے تھے ۔ وہ خود بڑی کفایت سے بسر
کرتے تھے۔ عید کے دن کے علاوہ اور شاید کسی روز بھی دودھ ان کے حلق میں نہ
جاتا تھا۔ مٹھائی ان کے لیے حرام تھی ۔ پان تمباکو کا انہیں شوق ہی نہ تھا، لیکن یہ خود
چاہے کتنی ہی کنایت کریں ، گھر والوں کی ضروریات میں قطع و برید کر نا انصاف کے
خلاف سمجھتے تھے۔ زینب اور رقیہ اپنے لڑکوں کے لیے دودھ لینا ضروری خیال کرتی
تھیں۔ کہتیں یہی تو لڑکوں کے کھانے پینے کی عمر ہے۔ اسی عمر میں تو ان کی ہڈیاں
چوڑی چکلی ہوتی ہیں۔ ان کے دل اور دماغ بڑھتے ہیں۔ اس عمر میں لڑکوں کو مقوی
غذا نہ ملے تو ان کی ساری عمر ہی برباد ہو جاتی ہے ۔
لڑکوں کے بارے میں ایسا کہنا بچ یا جھوٹ ، مگر پان تمباکو کے بارے میں طاہر علی
کی سوتیلی مائیں جس دلیل کو پیش کرتی تھیں، اس کی سچائی مسلمہ تھی۔ عورتوں کا ان
کے بغیر گزر ہی نہیں ہو سکتا۔ کوئی دیکھے تو کیا کہیے۔ کیا ان کے یہاں پان تک میسر
نہیں۔ یہی تو اب شرافت کی ایک نشانی رہ گئی ہے۔ مامائیں نہیں۔ خواصیں نہیں۔ تو
کیا پان تمباکو سے بھی گئے ۔ مردوں کو پان کی ایسی ضرورت نہیں ۔ انہیں حکام سے
مانا جانا پڑتا ہے۔ پرائی تابعداری کرتے ہیں ۔ انہیں پان کی کیا ضرورت ۔
مصیبت یہ تھی کہ ماہر اور جابر تو مٹھائیاں کھا کر اوپر سے دودھ پیتے اور صابر اور
نسیمہ کھڑے منہ تا کا کرتے ۔ زینب بیگم کہتیں ، ان کے گڑ کے باپ کو چھو ہی خدا کے
حساب دیکھنے کی ہمت نہیں پڑتی ۔
طاہر علی نے منت آمیز لہجہ میں کہا ۔ بھئی حساب سب معلوم ہے ۔ اب بہت جلد
تمہارا بقایا صاف ہو جائے گا۔ دو چار روز اور صبر کرو ۔“
جکدھر : کہاں تک صبر کروں صاحب ! دو چار دن کرتے کرتے تو مہینوں ہو گئے ۔
مٹھائیاں کھاتے وقت تو میٹھی جان پڑتی ہیں۔ دام دیتے کیوں کڑوا لگتا ہے۔
طاہر بر اور آج کل ذرا تنگ ہو گیا ہوں ۔ مگر اب جلد ہی کارخانہ کا کام شروع ہو
گا۔ میری بھی ترقی ہو گی ۔ بس تمہاری کوڑی کوڑی چکا دوں گا۔
جگد ھر : نا صاحب ۔ آج تو میں روپے لے کر ہی جاؤں گا ۔ مہاجن کے روپے نہ
دوں گا تو آج مجھے چھٹانک بھر بھی سودا نہ ملے گا۔ بھگوان جانتے ہیں جو میرے گھر
میں کا بھی ہو۔ یہ سمجھئے کہ آپ میرا نہیں ، اپنا دے رہے ہیں ۔ آپ سے جھوٹ بولتا
ہوں تو جوانی کام نہ آئے۔ رات بال بچے بھوکے ہی سور ہے۔ سارے محلہ میں
آواز لگائی کسی نے چار آنے پیسے بھی نہ دیئے۔
چماروں کے چودھری کو جگد ھر پر رحم آگیا ۔ طاہر علی سے بولا ۔ منشی جی میرا پاونا
یافتنی ) انہیں کو دے دیجیے۔ مجھے دو چار دن پیچھے دے دیجیے گا۔“
طاہر : جگد ھر میں خدا کو گواہ کر کے کہتا ہوں ۔ میرے پاس روپے نہیں ہیں ۔ خدا
کے لیے دو چار دن ٹھہر جاؤ۔
جگد ھر منشی جی جھوٹ بولنا گائے کھانا ہے۔ مہاجن کے روپے آج نہ پہنچے تو کہیں
کا نہ رہوں گا۔
طاہر علی نے گھر میں آکر کلثوم سے کہا۔ مٹھائی والا سر پر سوار ہے۔ کسی طرح ملتا
نہیں۔ کیا کروں ؟ تحویل میں سے دس روپے نکال کر دے دوں ؟“
کلثوم نے چڑ کر کہا۔ جس کے دام آتے ہیں وہ سر پر سوار ہو گا۔ ہی۔ اماں جان
سے کیوں نہیں مانگتے ۔ میرے بچوں کو تو مٹھائی ملی نہیں۔ جنہوں نے کود کود کر کھایا
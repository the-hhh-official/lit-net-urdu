کھلایا ہے ، وہ دام دینے کے وقت کیوں بھیگی بلی بنی بیٹھی ہوئی ہیں ؟“
طاہر: اسی وجہ سے تو میں تم سے کوئی بات کہتا نہیں ۔ تحویل سے لے لینے میں کیا
ہرج ہے؟ تنخواہ ملتے ہی جمع کر دوں گا ۔
کلثوم : خدا کے لیے کہیں یہ غضب نہ کرنا ۔ روکر کو کالا سانپ سمجھو کہیں آج ہی
صاحب رقم کی جانچ کرنے لگے تو ؟
طاہر: اجی نہیں ۔ صاحب کو اتنی فرصت کہاں کہ روکر ملاتے رہیں۔
کلثوم : میں امانت کی رقم چھونے کو نہ کہوں گی ۔ ایسا ہی ہے تو نسیمہ کا طوق اتار کر
کہیں گرو رکھ دو ۔ اور تو میرے کیسے کچھ نہیں ہو سکتا۔
طاہر علی کو رنج تو بہت ہوا مگر کیا کرتے ۔ نسیمہ کا طوق اتارتے تھے اور روتے تھے ۔
کلثوم اسے پیار کرتی تھی اور پھسلا کر کہتی تھی ۔ تمہار انیا طوق بنوانے جا رہے
ہیں ۔ نسیمہ پھولی نہ سناتی تھی کہ مجھے نیا طوق ملے گا۔
طوق کو رومال میں لیے ہوئے طاہر علی باہر نکلے اور جگد ھر کو علیحدہ لے جا کر
بولے۔ ”بھئی اسے لے جاؤ ۔ کہیں گرو رکھ کر اپنا کام چلاؤ۔ گھر میں روپے نہیں
ہیں ۔
جگدھر ادھا رسو دا دینا پاپ ہے، پر کروں کیا ۔ نکہ ( نقد ) بیچنے لگوں تو گھومتا ہی
رہ جاؤں ۔
یہ کہہ کر اس نے ذرا تامل کرتے ہوئے طوق لے لیا اور پچھتاتا ہوا چلا گیا۔ کوئی
دوسرا آدمی اپنے گاہک کو اتنا دق کر کے روپے نہ وصول کرتا ۔ اسے لڑکی پر رحم آہی
جانا جو مسکرا کر کہہ رہی تھی کہ میرا طوق کب بنا کر لاؤ گے ۔ لیکن جگد ھر اخراجات
خانگی کے ناقابل برداشت بار کے سبب اس سے کہیں زیادہ بے مروت بننے پر مجبور
تھا جتنا کہ وہ واقعی تھا۔
جگد ھر کو گئے ہوئے نصف گھنٹہ بھی نہ گزرا تھا کہ بجرنگی تیور بدلے ہوئے آ کر
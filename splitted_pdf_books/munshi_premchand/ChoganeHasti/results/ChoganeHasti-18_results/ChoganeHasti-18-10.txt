طاہر: دن بتا دینے میں مجھے کوئی عذر نہ ہوتا مگر بات یہ ہے کہ میری تنخواہ ملنے کی
کوئی تاریخ نہیں ہے۔ دو چار دنوں کا ہیر پھیر ہو جاتا ہے۔ ایک ہفتہ بعد کسی لڑکے
بھی بھیج دو گے تو رو پے مل جائیں گے ۔
بجرنگی : اچھی بات ہے آپ ہی کا کہنا ہی ۔ اگر اب کی بھی وعدہ پورا نہ کیجیے گا تو پھر
مانگنے نہ آؤں گا۔
بجرنگی چلا گیا تو طاہر علی بڑھ چڑھ کر باتیں کرنے لگے۔ تم لوگ سمجھتے ہوگے، یہ
لوگ اتنی اتنی طلب پاتے ہیں ، گھر میں بٹور کر رکھتے ہوں گے اور یہاں خرچ کا یہ
حال ہے کہ آدھا مہینے بھی نہیں ختم ہونے پاتا کہ روپے اڑ جاتے ہیں۔ شرافت روگ
ہے اور کچھ نہیں ۔
ایک چمار نے کہا ۔ مہجور بڑے آدمیوں کا کھرچ بھی بڑا ہوتا ہے۔ آپ ہی
لوگوں کی بدولت تو گریبوں کی گزر ہوتی ہے۔ گھوڑے کی لات گھوڑا ہی سہہ سکتا
ہے۔
طاہر: اجی صرف پان میں اتنا خرچ ہو جاتا ہے کہ اتنے میں دو آدمیوں کا بخوبی
گزر ہو سکتا ہے۔
چمار : ہجور دیکھتے نہیں ہیں کیا۔ بڑے آدمیوں کی بڑی بات ہوتی ہے۔
ابھی طاہر علی کی اشک شوئی کافی طور پر نہ ہونے پائی تھی کہ سامنے سے ٹھا کر دین
آتا ہوا دکھائی دیا ۔ بچارے پہلے ہی سے کوئی بہانہ سوچنے لگے ۔ اتنے میں اس نے آ
کر سلام کیا اور بولا ۔ منشی جی ۔ کارخانہ میں کب سے ہاتھ لگے گا؟“
طاہر: مسالہ جمع ہو رہا ہے ۔ ابھی انجینئر نے نقشہ نہیں بنایا۔ اسی وجہ سے دیر ہو رہی
ہے۔
ٹھا کر دین: انجینئر نے بھی کچھ لیا ہو گا؟ بڑی بے ایمان جات ہے۔ ہجور میں نے
بھی کچھ ٹھیکہ داری کی ہے۔ جو ماتا تھا انجینئر کو کھلا دیتا تھا۔ آخر گھبرا کر چھوڑ بیٹھا۔
گا۔
راجہ صاحب نے ایک منٹ تک سوچنے کے بعد کہا۔ تمھیں یہاں کے تعلیم یافتہ
لوگوں کا حال معلوم نہیں ہے۔ تم سمجھتی ہو گی کہ وہ میری مدد کریں گے یا کم از کم
ہمدردی کا اظہار ہی کریں گے ، لیکن جس دن میں نے کھلے الفاظ میں مسٹر کلارک کی
شکایت کی ، اس دن سے لوگ میرے گھر آنا جانا بھی بند کر دیں گے۔ کوئی منہ تک نہ
دکھائے گا۔ صرف اتنا ہی نہیں بلکہ مسٹر کلارک سے میری خفیہ شکایتیں کریں گے اور
مجھے نقصان پہنچانے میں کوئی بات اٹھا نہ رھیں گے۔ ہمارے خواندہ اور مہذب
بھائیوں کی اخلاقی کمزوری نا گفتہ بہ ہے۔ سب کے سب ظاہر یا پوشیدہ طریقہ پر
گورنمنٹ کے دست نگر ہیں۔ جب تک انہیں معلوم ہے کہ حکام سے میرا ربط ضبط
ہے جبھی تک میری عزت اور قدر کرتے ہیں۔ جس روز انہیں معلوم ہوگا کہ حاکم ضلع
کی نگاہ مجھ سے پھر گئی ، اسی روز سے میرے اعزاز کا خاتمہ مجھو۔ ہمارے بھائیوں کی
یہی کمزوری اور خود غرضی ہے جو ہمارے لیے بے خوف راست گو اور جری رہنمایان
ملک کے حوصلے پست کر دیتی ہے۔“
راجہ صاحب نے لطائف الحیل سے خوب کام لیا اور حالات گردو پیش کا نہایت
پاس انگیز نقشہ کھینچا، لیکن اندو اپنے نقطہ سے جو بھر بھی نہ ملی ۔ وہ ان کے دل میں اس
جذ بہ کو بیدار کرنا چاہتی تھی جو کبھی پرتاپ اور سانگا، ٹیپو اور نانا کے ناموں پر قربان ہو
جاتا تھا۔ وہ جانتی تھی کہ وہ جذ بہ مرا نہیں بلکہ اس پر اقتدار کی محبت کی نیند کا غلبہ ہے۔
بولی ۔ اگر مان لیں کہ آپ کے سارے اندیشے ٹھیک لکھیں ۔ آپ کی عزت مٹ
جائے ۔ سارا شہر آپ کا دشمن ہو جائے ۔ حکام آپ کو مشتبہ نگاہوں سے دیکھنے لگیں ۔
یہاں تک کہ آپ کے علاقہ کے ضبط ہونے کی بھی نوبت آ جائے۔ جب بھی میں
آپ سے یہ یہی کہتی جاؤں گی کہ اپنی جگہ پر اٹل رہے ۔ ہم چھتریوں کا یہی دھرم
ہے۔ آج ہی اخباروں میں یہ بات شائع ہو جائے گی اور ساری دنیا نہیں تو کم از کم
راجہ صاحب کی ضرور ہوئی مگر اس بدنامی سے بہتر ہے۔
اندو کا چہرہ غرور سے تمتما اٹھا۔ بولی ۔ ” یہ بات آپ کے لیے زیبا نہیں۔ یہاں
نیک نامی یا بدنامی کا سوال نہیں ہے بلکہ اپنے وقار کو قائم رکھنے کا سوال ہے۔ آپ
کے خاندانی وقار پر ضرب لگائی گئی ہے۔ اس کی حفاظت کرنا آپ کا خاص فرض
ہے۔ خواہ اس کے لیے عدل و انصاف کے اصولوں کا گلا ہی کیوں نہ گھونٹنا پڑے ۔
مسٹر کلارک کی ہستی ہی کیا ہے۔ میں کسی شاہنشاہ کے ہاتھوں سے بھی اپنے وقار کی
بر بادی نہ ہونے دوں گی ۔ خواہ اس کے لیے مجھے اپنا سب کچھ تھی کہ جان بھی دے
دینی پڑے ۔ آپ جلد ہی گورنر کو مسٹر کلارک کی نا منصفانہ مداخلت کی اطلاع دیجیے۔
ہمارے بزرگوں نے اس وقت انگریزوں کی حفاظت کی تھی جب ان کو جان کے
لالے پڑے ہوئے تھے۔ گورنمنٹ ان احسانات کو نظر انداز نہیں کر سکتی۔ نہیں تو
آپ خود ہی جا کر گورنر سے ملیے ۔ ان سے کہیے کہ مسٹر کلارک کے دخل در معقولات
سے میری سرا سر تو ہیں ہوگی ۔ میں عوام کی نگاہوں میں ذلیل ہو جاؤں گا اور تعلیم یافتہ
جماعت کو گورنمنٹ پر ذرا بھی اعتبار نہ رہے گا۔ آپ دکھلا دیں کہ رئیس کی توہین کرنا
کوئی نہیں کھیل نہیں ہے ۔“
راجہ صاحب نے تشویش ناک لہجہ میں کہا۔ مسٹر کلارک سے ہمیشہ کے لیے دشمنی
ہو جائے گی ۔ مجھے امید نہیں ہے کہ ان کے مقابلہ میں گورنر میر ا ساتھ دے ۔ تم ان
لوگوں کو جانتی نہیں ہو۔ ان کی افسری یا ماتحتی محض دکھانے کے لیے ہے۔ اصل میں
سبھی ایک ہیں۔ ایک جو کرتا ہے۔ سب اس کی تائید کرتے ہیں ۔ اب آگے بڑھنا
بے فائدہ پریشان ہوتا ہے۔
اندو : اگر گورنر نہ نے تو گورنر جنرل کے یہاں اپیل کیجیے۔ ولایت جا کر وہاں کے
لیڈروں سے ملیے ۔ یہ کوئی معمولی بات نہیں ہے ۔ آپ کے سر پر ایک اہم ترین ذمہ
داری کا بار آ پڑا ہے ۔ اس میں ذرہ برابر د بنا آپ کی دائمی ذلت و رسوائی کا باعث ہو
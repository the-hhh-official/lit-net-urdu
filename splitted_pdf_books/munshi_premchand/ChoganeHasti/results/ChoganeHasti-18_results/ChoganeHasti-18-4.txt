سارا ملک آپ کی طرف منتظر نگاہوں سے دیکھے گا کہ آپ اس قومی وقار کی کتنی
مردانگی اور آزادی سے حفاظت کرتے ہیں۔ اس جنگ میں ہماری شکست بھی ایک
عظیم فتح خیال کی جائے گی کیونکہ یہ جنگ مادی نہیں روحانی ہے، لیکن مجھے تو یقین
کامل ہے کہ آپ کے اندیشے باطل ثابت ہوں گے۔ ایک حاکم کی زیادتی کی فریاد
سرکار کے کانوں تک پہنچا کر آپ اس زبر دست و فاداری کا ثبوت دیں گے۔ سرکار
کی عدل گستری پر اس اعتماد کامل کا اعلان کریں گے جو سلطنت کی مضبوطی کی بنیاد
ہے۔ بچہ ماں کے سامنے روئے ، مچلے ، ہٹ کرے ۔ پر ماں کی محبت ذرا بھی کم نہیں
ہوتی ۔ مجھے تو یقین ہے کہ سرکار اپنے انصاف کی دھاک جمانے کے لیے آپ کی
اور بھی عزت کرے گی۔ قومی تحریکات کے رہنماؤں کو عموما اونچے اونچے خطابات
دیئے جاتے ہیں۔ اور کوئی وجہ نہیں کہ آپ کو بھی وہی اعزاز حاصل نہ ہو۔"
یہ دلیل راجہ صاحب کو غور کرنے کے لیے قابل معلوم ہوئی ۔ بولے ۔ ”اچھا
سوچوں گا۔ اتنا کہہ کر باہر چلے گئے ۔
دوسرے روز صبح مسٹر جان سیوک راجہ صاحب سے ملنے آئے۔ انہوں نے بھی
یہی صلاح دی کہ اس معاملہ میں ذرا بھی نہ دینا چاہیے۔ لڑوں گا تو میں ۔ آپ صرف
میری مدد کرتے جائیے گا۔ راجہ صاحب کو کچھ تسکین ہوئی ۔ ایک سے دو ہوئے ۔
شام کے وقت وہ کنور صاحب سے صلاح لینے گئے۔ ان کی بھی یہی رائے ہوئی۔
ڈاکٹر گنگولی کو تا ر دے کر بلایا گیا۔ انہوں نے یہاں تک کہا کہ آپ خاموش بھی ہو
جائیں گے تو میں کونسل میں اس معاملہ کو ضرور پیش کروں گا۔ سرکار ہمارے تجارتی
معاملات کی طرف سے اس قدر بے پروا نہیں ہو سکتی ۔ یہ انصاف یا بے انصافی،
عزت یا بے عزتی کا سوال نہیں ہے ۔ صرف تجارتی معاملہ کا سوال ہے ۔"
راجہ صاحب اندہ سے بولے ”لو بھئی تمہاری صلاح ٹھیک رہی ۔ جان پر کھیل
رہا ہوں ۔"
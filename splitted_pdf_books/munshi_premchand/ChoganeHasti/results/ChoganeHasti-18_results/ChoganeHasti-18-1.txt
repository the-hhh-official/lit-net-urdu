راجہ نے نادم ہو کر کہا۔ ایسا ہی ضروری کام تھا۔ ایک دن کی بھی دیر ہو جاتی تو
علاقہ میں فوجداری ہو جاتی ۔ مجھے اب تجربہ ہو رہا ہے کہ تعلقداروں کے اپنے علاقہ
جات میں نہ رہنے سے کتنی تکلیف ہوتی ہے ۔
اندو : علاقہ میں رہتے تو کم سے کن اتنی بدنامی تو نہ ہوتی ۔
راجہ صاحب : اچھا تمھیں بھی معلوم ہو گیا ۔ تمہارا کہنا نہ مانا ۔ مجھ سے بڑی غلطی
ہوئی۔ اس اندھے نے ایسے مخمصے میں ڈال دیا ہے کہ کچھ کرتے دھر تے نہیں بنتا۔
سارے شہر میں بدنام کر رہا ہے ۔ نہ جانے شہر کے باشندوں کو اس سے اتنی ہمدردی
کیسے ہوگئی ۔ مجھے مطلقاً گمان نہ تھا کہ یہ شہر والوں کو میری مخالفت پر آمادہ کرے گا۔
اندو : میں نے تو جب سے سنا ہے کہ اندھا تمہیں بدنام کر رہا ہے تب سے ایسا غصہ
آرہا ہے کہ میرا بس چلے تو اسے زندہ درگور کر دوں ۔
راجہ صاحب نے خوش ہو کر کہا ۔ تو ہم دونوں گھوم گھام کر ایک ہی جگہ آپہنچے ۔“
اندو : اس بد معاش کو ایسی سزا دینی چاہیے کہ عمر بھر یاد کرے ۔
راجہ صاحب : مسٹر کلارک نے اس کا فیصلہ خود ہی کر دیا ۔ سورداس کی زمین واپس
کر دی گئی ۔
اندو کو ایسا معلوم ہوا کہ پیروں تلے کی زمین دھنس رہی ہے اور اس کے ساتھ وہ بھی
وہ دیوار کا سہارا نہ لیتی تو یقینا گر پڑتی ۔ صوفیہ نے مجھے اس طرح ذلیل کیا ہے ۔
میرے ساتھ یہ چال چلی ہے ۔ ہماری عزت کو خاک میں ملانا چاہتی ہے ۔ وہ چاہتی
ہے کہ میں اس کے قدم چوموں ۔ یہ ہرگز نہ ہوگا۔
اندہ نے راجہ صاحب سے کہا۔ اب آپ کیا کریں گے؟“
راجہ صاحب کچھ نہیں کرنا کیا ہے؟ سچ پوچھو تو مجھ کو اس کا ذرا بھی ملال نہیں۔
میری تو گلو خلاصی ہوگئی ۔
اندو اور سکی کتنی ہوئی۔
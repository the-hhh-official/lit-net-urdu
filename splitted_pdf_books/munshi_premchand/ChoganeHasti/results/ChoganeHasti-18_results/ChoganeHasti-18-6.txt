فضل سے زندہ ہیں ۔ سب کو دکھا کر کھلائیں ۔ جبھی کھلانا کہلائے۔ سب کچھ تو انہیں
کی مٹھی میں ہے۔ چاہیں کھلائیں ۔ جسے چاہیں رکھیں۔ کوئی ہاتھ پکڑنے والا ہے؟
وہ دونوں دن بھر بکری کی طرح پان چبایا کرتیں ۔ کلثوم کا کھانے کے بعد ایک بیڑا
بمشکل ماتا تھا۔ اپنی ان ضروریات کے لیے طاہر علی سے پوچھنے یا چادر دیکھ کر پاؤں
پھیلانے کی ضرورت نہ تھی ۔
صبح کا وقت تھا۔ چڑے کی خرید ہو رہی تھی ۔ سینکڑوں چمار بیٹھے چلم پی رہے
تھے۔ یہی ایک وقت تھا جب طاہر علی کو اپنے عہدہ کی اہمیت کا احساس ہوتا تھا۔ اس
وقت انہیں اس احساس کی وجہ سے حکومت کا خفیف سا نشہ ہو جاتا تھا۔ ایک چمار
دروازہ پر جھاڑو لگاتا ۔ ایک ان کا تخت صاف کرتا۔ ایک پانی بھرتا ۔ کسی کو سبزی
خریدنے کے لیے بازار بھیج دیتے اور زینب اور رقیہ پردہ کی آڑ میں بیٹھ کر پاندان کا
خرچ وصول کرتیں ۔ صاحب نے طاہر علی کو دستوری لینے سے منع کیا تھا۔ عورتوں کو
پان پتے کا خرچ لینے کی ممانعت نہ کی گئی تھی۔ اس آمدنی سے دونوں نے اپنے اپنے
لیے زیور بنوا لیے تھے ۔ طاہر علی اس رقم کا حساب لینا چھوٹی بات سمجھتے تھے۔
اسی وقت جگد ھر آ کر بولا ۔ منشی جی حساب کب تک چکتا کیجیے گا؟ میں کوئی لکھ
پتی تھوڑا ہی ہوں کہ روز مٹھائیاں دیتا جاؤں ، چاہے دام ملیں یا نہ ملیں ۔ آپ جیسے دو
چار گا ہک اور مل جائیں تو میرا دوالہ ہی نکل جائے ۔ لائیے ۔ روپے دلوائے ۔ اب
حیلہ حوالہ نہ کیجیے۔ گاؤں محلہ کی بہت مروت کر چکا۔ میرے اوپر بھی تو مہاجن کا لہنا
نگادا ( تقاضا ) ہے۔ یہ دیکھنے کا گر ( کاغذ ) حساب کر دیجیے گا۔“
باقی داروں کے لیے حساب کا کاغذ موت کا پروانہ ہے۔ وہ اس کی طرف دیکھنے کی
جرات نہیں کر سکتے ۔ حساب دیکھنے کا مطلب ہے، روپے ادا کرنا۔ باقی دار نے
حساب کا چٹھا ہاتھ میں لیا اور پانے والے کا دل امید سے شگفتہ ہو گیا ۔ حساب کی فرد
ہاتھ میں لے کر پھر کوئی حیلہ نہیں کیا جا سکتا۔ یہی سبب ہے کہ باقی داروں کو خالی ہاتھ
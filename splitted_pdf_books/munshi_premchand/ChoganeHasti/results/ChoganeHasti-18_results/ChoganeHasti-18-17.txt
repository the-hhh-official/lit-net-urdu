اب تو تجھے بھی مجھ سے بیر ہو گیا ہے۔ گالیاں دیتی پھرتی ہے۔ چاروں طرف بد نام
کر رہی ہے۔ بتلا میں نے تیرے ساتھ کون سی برائی کی تھی کہ تو نے میری برائی پر کمر
باندھ لی ۔ اور لوگ مجھے بھلا برا کہتے ہیں مجھے رنج نہیں ہوتا لیکن جب تجھے طعنے
دیتے سنتا ہوں تو مجھے رونا آتا ہے۔ کلیجے میں درد سا ہونے لگتا ہے۔ جس دن بھیرو
کی طلبی ہوئی تھی تو نے مجھ کو کتنا کو ساتھا۔ سچ بتا کیا تجھے بھی شک ہوا تھا کہ میں نے
درو گا جی سے شکایت کی ہے؟ کیا تو مجھے اتنا نیچ مجھتی ہے؟ بتا ؟
سو بھاگی نے بھرائی ہوئی آواز میں جواب دیا۔ میں تمہارا جتنا آدر کرتی ہوں اتنا
اور کسی کا نہیں تم اگر دیوتا ہوتے تو بھی میں اتنی سر دھا سے تمہاری پوجا نہ کرتی ۔“
سورداس میں کیا گھمنڈ کرتا ہوں ۔ صاحب سے کس کی شکایت کرتا ہوں ۔ جب
دھرتی نکل گئی تھی تب تو لوگ مجھ سے نہ چڑتے تھے۔ اب دھرتی چھوٹ جانے سے
کیوں سب کے سب میرے دشمن ہو گئے ہیں۔ بتا میں کیا گھمنڈ کرتا ہوں ۔ میری
دھرتی چھوٹ گئی ہے تو کوئی راج گیا ہے کہ گھمنڈ کروں گا۔
سو بھاگی: میرے من کا حال بھگوان جانتے ہوں گے۔
سورداس تو مجھے کیوں جلایا کرتی ہے؟
سو بھاگی : اس لیے۔
یہ کہہ کر اس نے ایک چھوٹی سی پوٹلی سورداس کے ہاتھ میں رکھ دی۔ پوٹلی بھاری
تھی ۔ سورداس نے اسے ٹولا اور پہچان گیا۔ وہ اس کی پوٹلی تھی جو چوری ہو گئی تھی۔
اندازہ سے معلوم ہوا کہ روپے بھی اتنے ہی ہیں ۔ تعجب سے بولا ۔ یہ کہاں سے
ملی؟
سو بھا گئی تمہاری محنت کی کمائی ہے۔ تمہارے پاس آگئی ۔ اب جتن سے رکھنا ۔
سورداس : میں نہ رکھوں گا۔ اسے لے جا۔
سو بھاگی : کیوں؟ اپنی نیچ (چیز ) لینے میں کوئی ہرج ہے؟
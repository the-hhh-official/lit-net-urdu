بولا۔ منشی جی روپے دینے ہوں تو دیجیے نہیں کہہ دیجیے، بابا ہم سے نہیں ہو سکتا۔
بس ہم صبر کر لیں ۔ سمجھ لیں گے کہ ایک گائے نہیں لگی ۔ روز بروز دوڑاتے کیوں
ہو؟
طاہر: بر اور ۔ جیسے اتنے دنوں تک صبر کیا ہے۔ تھوڑے دنوں تک اور صبر کرو۔
خدا نے چاہا تو اب کے تمہاری ایک پائی بھی نہ رہے گی ۔
بجرنگی: ایسے وعدے تو آپ بیسوں بار کر چکے ہیں۔
طاہر : اب کے پکا وعدہ کرتا ہوں۔
بجرنگی : تو کس دن حساب کیجیے گا۔
طاہر علی مخمصے میں پڑ گئے ۔ کون سا دن بتلائیں۔ باقی داروں کو حساب کے دن کا
اتنا ہی خوف ہوتا ہے جتنا گناہگاروں کو ۔ وہ دو چار بہت جلد آج دل میں
وغیرہ وغیرہ مبہم الفاظ کا سہارا لیا کرتے ہیں ۔ اپنے وعدے پورے کیے جانے کے
لیے نہیں ، صرف پانے والوں کو ٹالنے کے لیے کیے جاتے ہیں ۔ طاہر علی طبعا خوش
معاملہ شخص تھے۔ تقاضوں سے انہیں سخت پریشانی ہوتی تھی ۔ وہ تقاضوں سے اتنا ہی
ڈرتے تھے جتنا شیطان ہے۔ انہیں دور سے دیکھتے ہی ان کی روح فنا ہو جاتی تھی۔
خیر کئی منٹ تک سو چتے رہے۔ کیا جواب دوں خرچ کا یہ حال ہے اور ترقی کے لیے
کہتا ہوں تو کورا جواب ملتا ہے۔ آخر بولے ۔ ” دن کون سا بتاؤں ۔ چار چھ دن میں
جب آ جاؤ گے ، اسی دن حساب ہو جائے گا ۔
"
بجرنگی منشی جی ۔ مجھ سے اڑن گھاٹیاں نہ بتائیے ۔ مجھے بھی سبھی طرح کے گاہکوں
سے کام پڑتا ہے۔ اگر دس دن میں آؤں گا تو آپ کہیں گے ، اتنی دیر کیوں کی۔ اب
روپے خرچ ہو گئے۔ اگر چار پانچ دن میں آؤں گا تو آپ کہیں گے، ابھی تو روپے
ملے ہی نہیں ۔ اس لیے مجھے کوئی دن بتادیجیے جس میں میرا بھی ہرج نہ ہو اور آپ کو
بھی بھیتا ہو۔
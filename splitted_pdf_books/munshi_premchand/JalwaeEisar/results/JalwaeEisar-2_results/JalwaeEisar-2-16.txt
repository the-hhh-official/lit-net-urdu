گی۔ میں نے لمبی تانی تو رات بھر کروٹ نہ بدلی ۔ دوسرے دن بھی نہ بولی ۔ آخر
لالہ جی آئے ۔ پاؤں پر گرے اور گڑ گڑائے۔ تب سے میں نے یہ بات گرہ میں
باندھ لی ہے کہ کبھی مردوں سے محبت نہ جتاؤ
سیوتی: جیجا جی کو میں نے دیکھا ہے، بھیا کی شادی میں آئے تھے۔ بڑے نہیں
لکھ آدمی ہیں
کملا: پار بنی ان دنوں پیٹ میں تھی ۔ اس لیے میں نہ آسکی تھی۔ یہاں سے گئے تو
لگے تمہاری تعریف کرنے ۔ تم کبھی پان دینے گئی تھیں، کہتے تھے کہ میں نے ہاتھ پکڑ
کر بٹھا لیا اور خوب خوب با تیں ہوئیں
سیوتی : جھوٹے ہیں زمانے بھر کے لپاڑیے۔ بات یہ ہوئی کہ گلبیا اور جمنی
دونوں کسی کام سے باہر گئی ہوئی تھیں ۔ اماں نے کہا وہ کھانا کھا کر گئے ہیں۔ پان بنا
کر دے آ۔ میں پان لے کر گئی ۔ چار پائی پر لیٹے تھے ۔ مجھے دیکھتے ہی اٹھ بیٹھے۔
میں نے پان دینے کو ہاتھ بڑھایا تو میری کلائی پکڑ لی اور کہنے لگا ایک بات سن لو۔
ایک بات سن لو، مگر میں ہاتھ چھڑا کر بھاگی
کملا: نکلی نہ جھوٹی بات وہی تو میں بھی کہوں کہ ابھی گیارہ برس کی چھوکری نے
ان سے کیا باتیں کی ہوں گی۔ مگر نہیں اپنی ہی ضد کیے جائیں ۔ مرد بڑے ڈینگیے
ہوتے ہیں۔ میں نے یہ کہا میں نے وہ کہا، میرا تو ان باتوں سے جی جاتا ہے نہیں
معلوم انہیں اپنے اوپر جھوٹی تہمت لگانے میں کیا مزہ آتا ہے۔ آدمی جو برا بھلا کرتا
ہے اس پر پردہ ڈالتا ہے۔ مگر یہ لوگ کریں گے تھوڑا مگر ڈینگ مارنے کو ہر دم تیار۔
میں تو جب سے ان کی ایک بات بھی سچ نہیں مانتی
اتنے میں گلبیا نے آ کر کہا " تم تو یہاں ٹھاڑھی بتلات ہو اور تمہاری سکھی تمکا
آنگن میں بلاتی ہیں
سیوتی : ” دیکھو بھائی اب دیر نہ کرو گل بیا! ان کے صندوق سے کپڑے تو نکال
کیا کرتی۔ منشی سنجیون لال صبح سے شام تک خاک چھانٹتے رہتے ۔ اور برجن جس
کے لیے یہ سب تیاریاں ہو رہی تھیں اپنے کمرے میں دن رات بیٹھی رویا کرتی
تھی ۔ کسی کو اتنی فرصت بھی نہ تھی کہ دم بھر کو اس کا جی بہلائے۔ یہاں تک پرتاپ بھی
اس کی صورت سے بیزار نظر آتا تھا۔ وہ بہت اداس رہتا تھا۔ سویرے کا نکالا ہوا شام کو
گھر آتا اور اپنی منڈیر پر چپ چاپ جا بیٹھتا۔ بر جن کے گھر نہ جانے کی تو اس نے
قسم ہی کھائی تھی۔ بلکہ جب کبھی وہ آتے ہوئے دکھائی دیتی تو چپکے سے سرک جاتا ۔ یا
اگر کہنے سننے سے بیٹھتی بھی تو کچھ اس طرح منہ پھیر لیتا اور ایسی خشکی سے پیش آتا کہ
بر جن رونے لگتی۔ اور سہانا سے جا کر کہتی ۔ بچی للو مجھ سے ناراض ہیں۔ میں بلاتی
ہوں تو بھی نہیں بولتے تم چل کر منا دو۔ یہ کہہ کر وہ مچل جاتی اور سباما کا آنچل پکڑ کر
کھینچتی ہوئی پر تاپ کے گھر لاتی ۔ جیسے کوئی فریادی اپنے حمایتی کو ساتھ لائے ۔ مگر
پرتاپ دونوں کو دیکھتے ہی بھاگ نکلتا اور برج رانی دروازے تک اس کے پیچھے پیچھے
یہ کہتی ہوئی آتی کہ للوذ را سن لو تم ہیں ہماری قسم در اسن لو، مگر جب وہ نہ سنتا اور نہ ہی
منہ پھیر کر دیکھتا تو بے چاری لڑکی زمین پر بیٹھ جاتی اور خوب پھوٹ پھوٹ کر روتی
اور کہتی یہ مجھ سے کیوں روٹھے ہوئے ہیں۔ میں نے تو انہیں کبھی کچھ نہیں کہا۔ سباما
اسے سینے سے لگا لیتی اور سمجھاتی بیٹھی جانے دوللو پاگل ہو گیا ہے۔ اسے بیٹے کی سرد
مہری کا راز معلوم ہو گیا تھا
آخر شادی کو صرف پانچ دن رہ گئے۔ عزیز و اقارب دور و نزدیک سے آنے
لگے۔ بر جن کو باہر نکلنے کی ممانعت ہو گئی ۔ کنگن بدھا گیا۔ آنکن میں خوبصورت منڈوا
چھا گیا ۔ یہ کچے دھاگے کا نگن پاک فرائض کی تھکڑی ہے جو کبھی ہاتھ سے نہ نکلے
گی۔ اور اس محبت اور شفقت کے سائے کی یادگار ہے۔ مرتے دم تک سر سے نہ
اٹھے گا۔ آج شام کو سبا ما سوشیلا امبر اجنبیں سب کی سب مل کر دیوی جی کی پوجا کرنے
لگیں ۔ مہریاں اپنے دھندوں میں لگی ہوئی تھیں ۔ بر جن گھبرا کر اپنے کمرے سے نکلی
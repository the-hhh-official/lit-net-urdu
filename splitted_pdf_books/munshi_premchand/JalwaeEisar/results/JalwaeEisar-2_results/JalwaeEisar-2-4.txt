جس قدر یہ لباس زیب دیتا تھا، اتنا کوٹ پتلون سے ممکن نہ تھا۔
مگر ڈ پٹی شیامان چرن کا رعب چاہے سارے شہر میں چھایا ہوا ہو خود اپنے گھر کی
چهار دیواری میں ان کی ایک نہ چلتی تھی ۔ یہاں مسٹر شیاما چون کی عملداری تھی ۔ اور وہ
اپنے ممالک محروسہ میں مطلق العنانی کے ساتھ راج کرتی تھیں ۔ نوکروں کا تقرر ، ان
کی برخاستگی ، ان کی سزا، خانگی ضروریات ، لین دین ، غرض ان کل امور میں انہیں
سیاه و سفید کا اختیار تھا۔ کئی برس گزرے ڈپٹی صاحب نے پریم وتی کی مرضی کے
خلاف ایک مہرا جن نوکر رکھ لی ۔ مہراجن ذرار نگیلی تھی۔ پریم وتی اپنے شو ہر کی اس
مداخلت بے جا پر ایسی برہم ہوئی کہ ہفتوں تک کوپ بھون میں بیٹھی رہی ۔ آخر زچ
ہو کر ڈپٹی صاحب نے میرا جن کو رخصت کر دیا۔ تب سے انہیں پھر خانگی معاملات
میں رخنہ ڈالنے کی جرأت نہ ہوئی ۔ حالانکہ بے چارے بہت ترقی اور پاک نفس آدمی
تھے۔ اور اب سن بھی چالیس سے متجاوز ہو گیا تھا مگر پریم وتی کے دل میں ابھی تک
ان کی جانب سے بد گمانی تھی۔ اس کا مزاج خلقنا تحکمانہ واقع ہوا تھا۔ اس کے
ساتھ ہی اسے جھوٹی شیخی اور بڑے بول سے سخت نفرت تھی ۔ جب کبھی وہ شہر میں کسی
کے یہاں تقریبوں میں شریک ہونے کے لیے جاتی تو گویا یہ مسلمہ بات تھی کہ وہاں
بدمزگی ضرور پیدا ہو گی ۔ عورتوں کو بڑھ بڑھ کر باتیں بناتے وقت دیکھ کر اس سے ضبط
نہ ہوتا اور برس پڑتی۔ امر حق کے اظہار سے وہ کبھی نہ چوکتی ۔ چاہے اس کی پاداش
میں اسے تو تو میں میں بھی کیوں نہ کرنا پڑے۔ طعنوں کے تیر چھونے میں تو اسے
خاص ملکہ تھا۔
منشی جی کے دو بیٹے اور ایک بیٹی تھی ۔ بڑا لڑکا رادھا چون رڑ کی کالج میں پچھلے
سال ڈگری حاصل کر چکا تھا۔ اس کی شادی فتح پور سیکری کے ایک متمول گھرانے میں
ہو گئی تھی۔ چھوٹا لڑکا کملا چون ابھی تک بن بیاہا تھا ۔ پریم وتی نے بچپن ہی سے لاڈ
پیار کر کے اسے ایسا بے باک اور بد ذوق بنا دیا تھا کہ اس کی طبیعت پڑھنے لکھنے کی
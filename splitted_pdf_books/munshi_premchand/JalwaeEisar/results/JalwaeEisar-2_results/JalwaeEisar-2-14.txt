الاپ رہی تھیں ۔ گلیبیا نائن اور جمنی مہارن دونوں شوخ رنگ کی ساڑھیاں پہنے۔
مانگ سیندور سے بھرے گلٹ کے کڑے پہنے چھم چھم کرتی پھرتی تھیں۔ گلبیا شوخ و
شنگ اور نو جوان تھی جبکہ جمنی کا سن ڈھل چکا تھا اور سیوتی کا کیا پوچھنا۔ آج اس پر
غضب کا نکھا تھا ۔ رسیلی آنکھیں فرط مسرت سے متوالی ہو رہی تھیں اور گلابی ساڑھی
کی جھلک سے چمپئی رنگ گلابی نظر آتا تھا۔ دھانی محمل کی کرتی اس پر خوب کھلتی تھی۔
ابھی نہا کر آئی تھی ۔ اس لیے ناگن کی سی لٹیں شانوں پر لہرا رہی تھیں ۔ چھیڑ چھاڑ اور
چہل سے اتنی فرصت نہ ملتی تھی کہ ذرا بال گندھا لے۔ گہنے باہر سنا ر صاف کر رہا تھا
لیکن ہاتھوں میں صرف کڑے تھے۔ یہ سادگی اس پر ہزار زیوروں سے زیادہ زیب
دیتی تھی ۔ میرا جن کی بیٹی مادھوی چھینٹ کا لچھے دار لہنگا پنے آنکھوں میں کاجل
لگائے اندر باہر ایک کیے ہوئے تھی
رکمنی نے سیوتی سے کہا سنو تمہاری بھاوج کہاں ہیں ۔ دکھائی نہیں دیتیں ، کیا ہم
لوگوں سے پردہ ہے؟ رام دنی ۔ مسکرا کر پردہ کیوں نہیں ہماری نظر نہ لگ جائے
گی
یہ کہہ کر چندرا کے کمرے میں وہ پہنچی ۔ وہ ایک معمولی سی ساڑھی پہنے چار پائی پر
پری دروازہ کی طرف ٹکٹکی لگائے ہوئے تھی۔ اسے دیکھ کر اٹھ بیٹھی سیوتی نے کہا "
یہاں کیا پڑی ہوا کیلے تمہارا جی نہیں گھبراتا ؟“
چند را او در کون جانے ، ابھی کپڑے نہیں بدلے
سیوتی : تو بدلتی کیوں نہیں سکھیاں تمہاری راہ دیکھ رہی ہیں
چند را : " بھی میں نہ بدلوں گی“
سیوتی : یہ ضد اچھی نہیں لگتی ، سب اپنے دل میں کیا کہتی ہوں گی ؟“
چند را : تم نے تو چٹھی پڑھی تھی ۔ آج ہی آں سے کو لکھا تھا ؟“
سیوتی : ” اچھا تو یہ ان کا انتظار ہو رہا ہے ۔ یہ کہیے بھی یہ جوگ سادھا ہے“
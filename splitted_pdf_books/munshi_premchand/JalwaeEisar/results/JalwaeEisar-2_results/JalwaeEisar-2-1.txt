سوشیلا : ”ابھی چولہے کے آگے اس سے بیٹھا نہ جائے گا“
سباما : ” کام کرنے ہی سے آتا ہے“
سوشیلا : ( جھینپتے ہوئے ) پھول سے گال کملا کر رہ جائیں گے
دوسرے دن سے بر جن کھانا پکانے لگی۔ پہلے دن پانچ دن اسے چولہے کے
سامنے بیٹھنے میں سخت تکلیف ہوئی ۔ آگ نہ جلتی ۔ پھو کنے لگتی تو آنکھوں سے پانی
بہتا، اور بوٹی کی طرح لال ہو جاتیں ۔ چنگاریوں سے کئی ریشمی ساڑھیاں تیا ناس
ہو گئیں ۔ ہاتھوں میں چھالے پڑ گئے ۔ مگر رفتہ رفتہ یہ سب مصیبتیں رفع ہو گئیں ۔ سباما
ایسی نیک مزاج عورت تھی کہ کبھی ناراض نہ ہوتی۔ ہمیشہ چمکار کرا سے کام میں لگائے
رکھتی ۔
ابھی بر جن کو کھانا پکارتے دو ماہ سے زیادہ نہ گزرے ہوں گے کہ ایک دن اس نے
پرتاپ سے کہا۔ اللہ مجھے کھانا پکانا آگیا ہے
پرتاپ : ”سچ
برجن : کل بچی نے میرا کھانا کھایا تھا۔ بہت خوش ہوئیں
پرتاپ تو بھی ایک میری بھی دعوت کر دو
برجن : ( خوش ہو کر ) ” اچھا کل
دوسرے دن نو بجے برجن نے پرتاپ کو کھانے کے لیے بلایا۔ اس نے جا کر دیکھا
تو چوکا لگا ہوا ہے۔ تازی مٹی کی سوندھی سوندھی خوشبو آرہی ہے ، آسن صفائی سے بچھا
ہوا ہے۔ ایک تھالی میں چاول اور چپاتیاں ہیں ۔ دال اور ترکاریاں الگ الگ
کٹوروں میں رکھی ہوئی ہیں اور لوٹا اور گلاس پانی سے بھرا ہوا موجود ہے ۔ یہ صفائی
اور سلیقہ دیکھ کر پرتاپ سیدھا دوڑتا ہو انشی سنجیون لال کے پاس گیا ۔ اور انہیں لاکر
چوکے کے سامنے کھڑا کر دیا ۔ چٹ کپڑے اتار کر منشی جی فرط حیرت کے ساتھ ہاتھ
طرف ذرا بھی مائل نہ ہوتی ۔ پندرہ برس کا ہو چکا تھا مگر ابھی تک سیدھا سا خط لکھنے کی
بھی تمیز نہ تھی۔ میاں جی کئی بیٹھے مگر اس نے مہینہ بھر کے اندر نکال کر دم لیا۔ مدرسے
میں نام بھی لکھایا گیا۔ مگر وہاں جاتے ہی اسے بخار چڑھ جاتا ۔ دردسر شروع ہو
جاتا ۔ اس لیے وہاں سے بھی اٹھا لیا تب ایک ماسٹر صاحب اتالیقی پر مامور ہوئے ۔
مگر ان کی تین مہینے کی دوران ملازمت میں کملا چرن نے مشکل سے تین سبق پڑے
ہوں گے ۔ آخر ماسٹر صاحب بھی رخصت ہوئے ۔ تب ڈپٹی صاحب نے خود
پڑھانے کی ٹھانی مگر ایک ہی ہفتہ میں انہیں کئی بار کملا چرن کا سر ہلانے کی ضرورت
محسوس ہوئی ۔ گواہوں کے بیانات اور وکلا کی جرحوں کی تہہ تک پہنچنا اتنا مشکل نہیں
تھا جتنا کسی بدشوق لڑکے کے دل میں تعلیم کی رغبت پیدا کرنا۔ پریم وتی نے اس مار
ددھاڑ پر ایسی داد فریاد مچائی کہ آخر ڈ پٹی صاحب نے بھی جھلا کر چھوڑ دیا۔ کملا کچھ ایسا
قبول صورت ، ایسا نازک بدن اور شیریں زبان تھا کہ ماں اسے سب لڑکوں سے
زیادہ چاہتی ۔ اس کی نا زبرداریوں نے کملا کو کنکوے بازی ، کبوتر بازی اور اسی قبیل
کے دوسرے مشاغل کا دلدادہ بنا دیا۔ صبح ہوئی اور کبوتر اڑائے جانے لگے ۔ بٹیروں
کے جوڑ چھوں سے لگے شام ہوئی اور کنکوے کے لمبے لمبے بیچ ہونے لگے۔ کچھ
دنوں سے جونے کا چسکا بھی پڑ چلا تھا۔ آئینہ، منگھی اور عطر تیل میں تو گویا اس کی جان
بہتی تھی۔ سن ابھی کچھ نہ تھا مگر شہروں کے فیض صحبت سے نظر بازی میں شہرہ آفاق
تھے۔
پریم وتی ایک دن سبہاما سے ملنے گئی ۔ وہاں اس نے برج رانی کو دیکھا اور اسی دن
سے اس کا دل للچایا ہوا تھا کہ اگر یہ بہو بن کر میرے گھر میں آئے تو گھر کے بھاگ
جاگ انھیں ۔ ایک راز داں عورت کے ذریعہ سے سوشیلا پر اپنا عندیہ ظاہر کیا۔ برجن
کو تیرہواں سال شروع ہو چکا تھا۔ اور میاں بیوی میں شادی کے متعلق صلاح و
مشورہ ہو رہا تھا ۔ پر یم وتی کا عندیہ پا کر دونوں پھولے نہ سمائے ۔ ایک تو جان پہچان
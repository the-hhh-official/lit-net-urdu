گی۔ انگریزی کا ایک حرف نہ جانتے تھے۔ مگر اچھے اچھے بیرسٹروں اور وکیلوں کو بھی
ان کی قانونی دستگاہ اور نکتہ رسی پر حیرت ہوتی تھی ۔ مزاج میں آزاد پسندی کوٹ کوٹ
کر بھری ہوئی تھی ۔ مکان اور کچہری کے سواکسی نے انہیں اور کہیں آتے جاتے نہیں
دیکھا منشی سالگرام جب تک زندہ رہے یا یوں کہو کہ موجود تھے تو کبھی کبھی ان کے
یہاں تفریحاً چلے جاتے تھے ۔ جب سے وہ لا پتہ ہوئے ڈپٹی صاحب نے گھر چھوڑ
کر ملنے کی قسم کھائی ۔ کئی برس ہوئے ایک بار کلکٹر صاحب کے سلام کو حاضر ہوئے۔
خانساماں نے کہا صاحب غسل کر رہے ہیں ۔ دو گھنٹے تک برآمدے میں ایک
موندھے پر بیٹھے انتظار کرتے رہے۔ اس کے بعد صاحب بہادر ہاتھ میں ایک ٹینس
بیٹ لیے نکلے اور معذرت کے طور پر کہا بابو صاحب ہم کو بہت افسوس ہے، کہ آپ
کو راہ دیکھنا پڑا۔ ہمیں آج فرصت نہیں ہے۔ کلب گھر جانا ہے، آپ پھر کبھی آویں“
یہ سن کر انہوں نے صاحب بہادر کو فرشی سلام کیا اور اتنی سی بات پر پھر کسی انگریز کی
ملاقات کو نہ گئے۔
با بو شیاما چون اگر چہ کسی معنی میں حریص شہری نہ تھے۔ مگر اپنے نام نیک کو بدنامی کی
ہوا سے بچاتے رہتے تھے ۔ خاندانی اعزاز اور وجاہت پر بھی انہیں کسی قدر ناز تھا۔
اپنی وضع کے وہ بڑے رنگین مزاج آدمی تھے۔ ان کی باتیں ظرافت سے بھری ہوتی
تھیں ۔ شام کے وقت جب وہ چند منتخب احباب کے ساتھ جن میں بیٹھتے تو ان کے
قہقہہ کی آواز باغیچے سے سنائی دیتی تھی ۔ نوکروں چاکروں سے بہت بے تکلفی کا برتاؤ
رکھتے ۔ یہاں تک کہ ان کے ساتھ الاؤ کے گرد بیٹھنے سے عار نہ تھا۔ مگر ان کا رعب
کچھ ایسا چھایا ہوا تھا کہ کسی کو ان کی کمزوریوں سے بے جا فائدہ اٹھانے کی جرات نہ
ہو سکتی تھی ۔ وضع قطع سادہ رکھتے ۔ کوٹ پتلون سے انہیں نفرت تھی۔ بٹن دار اونچی
ا چکن اس پر ایک ریشمی کام کی عبا، سیاہ شملہ، ڈھیلا پاجامہ اور دلی کی ساخت کا نوکدار
جوتا ان کی خاص وضع تھی ۔ ان کے دو ہرے بدن سرخ و سفید چہرہ اور درمیانہ قد پر
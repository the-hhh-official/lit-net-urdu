چندرا: دوپہر تو ہوگئی شاید اب نہ آئیں گے“
اتنے میں کملا اور امادنی دونوں طرارے بھرتی آ پہنچیں ۔
چندرا نے گھونگھٹ نکال لیا اور فرش پر آبٹھی۔ کملا اس کی بڑی نند تھی ۔
کملا: ارے ابھی تو انہوں نے کپڑے بھی نہیں بدلے
سیوتی : بھیا کی بات جو ہ رہی ہیں ۔ اس لیے یہ بھیں رچایا
کملا پاگل ہے انہیں غرض ہوگی تو خود آئیں گے
سیوتی : ” ان کی دنیا نرالی ہے
کملا: ”مردوں کی محبت چاہے جتنی کر لو مگر زبان سے ایک لفظ بھی نہ نکالو نہیں تو وہ
شیر ہو جاتے ہیں۔ خواہ مخواہ ستانے اور جلانے لگتے ہیں۔ اگر تم ان کی کچھ پرواہ نہ
کرو۔ سیدھے منہ بات نہ کرو تو تمہاری ہر طرح سے خاطر کریں گے ۔ تم پر جان
واریں گے۔ مگر جوں ہی انہیں معلوم ہوا کہ اب اس کے دل میں میری جگہ ہوگئی ہے
بس اسی دن سے ان کی نگاہ پلٹ جائے گی ۔ سیر کو جائیں گے تو خواہ مخواہ دیر کر کے
آئیں گے ۔ کھانے بیٹھیں گے تو منہ جو ٹھا کر کے اٹھ جائیں گے ۔ بات بات پر رو
مجھیں گے۔ تم روؤ گی تو منائیں گے ۔ اور دل میں خوش ہوں گے کہ کیسا شکار ہاتھ لگا
ہے۔ تمہارے سامنے دوسری عورتوں کی تعریف کریں گے ۔ غرض تم رہیں جلانے میں
انہیں مزہ آنے لگے گا۔ اب میرے ہی گھر میں دیکھو۔ پہلے اتنی خاطر کیا کرتے تھے
کہ کیا بتاؤں ۔ ہر دم نوکروں کی طرح ہاتھ باندھے حاضر ۔ پنکھا جھلنے کو تیار ، ہاتھ
سے لقمہ کھلانے کو موجود، یہاں تک کہ (مسکرا کر ) پیر دبانے سے بھی عار نہ تھا۔
بات منہ سے نکلی اور پوری ہوئی ۔ میں اس وقت اکیلی تھی ۔ مردوں کے داؤ پیچ کیا
جانوں ، دام میں آگئی ۔ سیوتی جھوٹ نہ ماننا۔ اسی دن سے ان کی آنکھ بدل گئی ۔
لگے سیر سپاٹے کرنے اور ایک روز روٹھ کر چل دیتے ۔ آدھی رات کو کجرا گلے میں
ڈالے عطر میں بسے ہوئے گھر آئے۔ بچہ سمجھتے تھے کہ آج پھر ہاتھ باندھ کر کھڑی ہو
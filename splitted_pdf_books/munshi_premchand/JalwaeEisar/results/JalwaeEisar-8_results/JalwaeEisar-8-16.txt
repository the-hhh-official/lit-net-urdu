پر تاپ چند کو یہاں یورپ کے بعض نامور علماء سے ملنے کا اتفاق ہوا اور بہت کی
ایسی تصنیفیں دیکھنے میں آئیں جو الہ آباد کے کتب خانوں میں بھی نظر نہ آئی تھیں یہ
ان زائرین کی یادگاریں تھیں جو وقتا فوقتا یہاں آئے تھے اور جب کبھی دنیا کے کسی
حصے میں کسی صیغہ علم پر کوئی معرکے کی کتاب لکھی جاتی تو خود مصنف یا سوامی کا کوئی
معتقدا سے ضرور یہاں بھیج دیا کرتا ۔ وہ ایک بادشاہ تھا کہ اپنے تخت پر بیٹھا ہوا دور
دراز کے ممالک سے علم و تحقیقات کا خراج کیا کرتا ۔
مادی سلطنت ایک محدود شے ہے مگر روحانی نے بھی وسیع اور وسعت سے بھی
زیادہ فراخ ہے، تخت زرگار کی فقیری بوریئے کی ہستی کے سامنے کچھ نہیں۔ پر تاپ
چند نے اپنی عقل و ذہن کے ادا من اس علم و ہنر کے کان سے خوب آزادی کے ساتھ
بھرا اور یورپ کی کئی زبانوں کا ماہر ہو گیا ۔
پانچ سال گزر گئے۔
گرمی کے دن تھے ، کوہ اور دریا نے گرمی سے تنگ آکر اپنے سفید لباس اتار نے
شروع کر دیئے تھے ۔ آسمان کا نیلا پن آنکھوں میں کھبا جاتا تھا۔ چاروں طرف
ہریالی پھیلی ہوئی تھی ایک روز پر تاپ چند گیان سروور کے کنارے لوگ سادھن میں
مصروف تھا کہ سوامی جی نے سنجیون لال سے کہا
میرے خیال میں بالا جی کو اب یہاں زیادہ دیر ٹھہرنے کی کوئی ضرورت نہیں
میں کئی دن سے سوچ رہا ہوں کہ انہیں رخصت کر دوں مگر ان سے کچھ ایسی محبت ہو گئی
ہے کہ جدائی کا خیال شاق گزرتا ہے آپ کو میری اس کمزوری پر تعجب ہو گا مگر میں آج
آپ سے کہتا ہوں کہ پر تاپ چند میرابیٹا ہے
سنجیون لال (حیرت سے) ہیں !
سوامی جی اسی خیال سے آپ میری کمزوری معافی کے قابل سمجھیں ۔ پہلے ہی
جب میری نگاہ اس کے چہرے پر پڑی تو پرانی محبت تازہ ہو گئی اور میں ضبط و
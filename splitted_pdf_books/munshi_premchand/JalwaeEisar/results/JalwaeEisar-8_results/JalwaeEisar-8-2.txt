وہ اور بھی جھلایا اور زور سے گر جا کہ جنگل کے تمام جانور اپنی کمین گاہوں سے نکل
پڑے اور دونوں اگلے پنجوں کو شیر نے پرتاپ کی کمر میں ڈال دیا۔ دفعتا اس کے سر پر
گنڈا سے کا بھر پور ہاتھ پڑا۔ طیش کھا کر پیچھے کی طرف دیکھا تو سادھو بابا کھڑے
ہیں۔ اس نے فورا پرتاپ کو چھوڑ دیا اور درد سے کراہتا ہوا بھاگا۔
پرتاپ چند نے ان بابا جی کو اکثر مندر سے آتے جاتے دیکھا تھا مگر اس وقت جو
اور نزدیک سے ان کے پر جلال چہرے پر نگاہ ڈالی تو صورت کچھ مانوس کی معلوم
ہوئی۔ سوچنے لگا کہ میں نے انہیں کہاں دیکھا ہے؟ مگر حافظے نے یا ری نہ دی۔
ندامت سے سر جھکا کر بولا
” میں نے آپ کو کہیں دیکھا ہے؟؟
ساد ھوجی نے مسکرا کر فر مایا
” یہ کیوں نہیں کہتے کہ برسوں آپ کی گود میں کھیلا ہوں“
اتنا سنتے ہی پر تاپ کی آنکھوں سے پردہ ہٹ گیا ۔ کلیجہ نے جست ماری لبوں تک
آپہنچا۔
ایک فرزندانہ پر جوش اور بے خودی کے ساتھ ان کے سینے سے لپٹ گیا اور
آنکھوں سے آنسو کے قطرے گرنے لگے۔
منشی سنجیون لال نے پدرانہ شفقت سے اس کے سر پر ہاتھ پھیرا اور آنسو پونچھنے
لگے۔
21
تیاری
جیسے کوئی منجدھار میں پڑی کشتی طوفان کے تھپیڑوں اور تلاطم کے جھکولوں سے اپنی
جان بچا کر کسی بند گاہ کی آغوش میں جا پہنچتی ہے۔ اسی طرح پر تاپ چند اب ایک
ایسے مسکن میں آگیا تھا جہاں اس کے دماغ کو اطمینان تھا اور دل کو قرار ۔
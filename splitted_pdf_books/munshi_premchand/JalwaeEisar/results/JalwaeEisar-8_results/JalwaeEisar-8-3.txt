وہ اب اس بھولے بھٹکے ہوئے مسافر کی طرح نہ تھا جو اندھیری رات میں ٹھوکریں
کھاتا پھرتا ہو ۔ اب اسے اپنا راستہ اور منزل مقصود صاف نظر آتے تھے۔ منشی سنجیون
لال کی صحبت اور تلقین نے چند ہی مہینوں میں اس کے دل سے وہ کمزوریاں محو کر دیں
جنہیں وہ سخت کوششوں کے بعد بھی دور کرنے میں پورے طور پر کامیاب نہ ہوا تھا۔
ایک عارف کامل کی چند روزہ تزکیہ نفس کے لیے برسوں کی اندرونی کشمکش اور مطالعہ
سے بدرجہا بہتر زیادہ مفید ہوتی ہے۔
منشی جی اسے ہر روز بھگوت گیتا پڑھاتے ۔ انہوں نے اپنی زندگی کا بیشتر حصہ بحر
عمیق کی غواصی میں صرف کیا تھا اور ادھر تین چار سال تک ہی یوگیوں اور سنیاسیوں
کے خرمن دانش سے خوشہ چینی کی تھی۔ وہ ایک ایک نکتہ چینی کی ایسی تشریح کرتے۔
ان کا لہجہ ایسا دلکش اور طرز بیان ایسا سرور انگیز تھا کہ پرتاپ پر خود فراموشی کا عالم
طاری ہو جاتا ۔ ان کے ایک ایک لفظ میں وہ اثر ہوتا تھا جو کسی خانقاہ روحانیت کے
لینے والے ہی کی باتوں میں ہو سکتا ہے۔
پرتاپ چند کے خیالات روز بروز زیادہ پاک، زیادہ بے غرض اور حوصلے زیادہ
وسیع اور زیادہ بلند ہوتے جاتے تھے۔
اس نے یوگ کی مشق بھی شروع کر دی تھی، جوں جوں اس میدان میں وہ آگے
قدم بڑھاتا تھا، اس کی ہمدردیاں زیادہ وسیع اور عام ہوتی جاتی تھیں ۔
اس طرح دو سال گزر گئے۔ پرتاپ چند کے قوائے جسمانی شیروں کی طرح
مضبوط اور تنومند ہو گئے ۔ اونچی سے اونچی پہاڑیوں پر بے تکان چڑھ جاتا ۔ منزلوں
کی مسافت طے کر کے یوں آبیٹھتا گو یا کسی باغ کی سیر کر کے لوٹا ہے۔
قوت برداشت اتنی مضبوط ہو گئی تھی کہ برفستانی پر سنگین چوٹیوں پر کا بستر بنا کر
ایسے آرام سے لیٹتا گویا آراستہ مکان میں محملی گدوں پر لیٹا ہوا ہے۔ اس کا چہرہ ایسا
روشن ہو گیا تھا کہ دیکھنے والوں کی آنکھیں جھپک جاتیں ۔ اس پر شانوں تک بکھرے
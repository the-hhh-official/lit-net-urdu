جب سے منشی سنجیون لال تیرتھ یاترا کو نکلے اور پرتاپ چند الہ آباد چلا گیا اس
وقت سے سباما کی زندگی کیروش با الکل تبدیل ہو گئی تھی۔ اس نے ٹھیکہ کے کاروبار کو
ترقی دینا شروع کیا اور اسے نہایت وسیع پیمانے پر پہنچا دیا ۔
مستری جی بدستور دیانتداری اور ہوشیاری سے اپنا کام کرتے تھے۔ منشی سنجیون
لال کے زمانے میں بھی کاروبار کو اتنا فروغ حاصل نہ ہوا تھا۔ سبامارات کی رات
بیٹھے اینٹ پتھر سے سر مارا کرتی تھی اور سرخی چونے کی فکر میں پریشان رہتی ۔ پانی
پانی کا حساب جانچتی ۔ اور کبھی کبھی مزدوروں کے کام کی دیکھ بھال کرتی ۔
ان کاموں میں اسے ایسا انہاک ہوا کہ دان اور برت سے جو اس کے پرانے
شغل تھے کسی قدر لا پرواہی ظاہر ہونے لگی ۔ باوجو د روز افزوں آمدنی کے سہاما نے
خرچ کی کوئی مد زیادہ نہ ہونے دی کوڑی کوڑی دانتوں سے پکڑتی اور یہ سب اس
لیے کہ پر تاپ چند صاحب مال ہو جائے اور اپنی زندگی فارغ البال و خوش حال
رہے۔
سباما کو اپنے ہونہار بیٹے پر ناز تھا۔ اس کی زندگی کی رفتار دیکھ دیکھ کر اسے یقین ہو
گیا تھا کہ جو آرزو دل میں رکھ کر میں نے اولاد مانگی تھی وہ آرزو پوری ہوگی ، وہ کالج
کے پرنسپل اور پروفیسروں سے پرتاپ کا خفیہ طور پر پتہ دریافت کرتی تھی اور ان کی
رپورٹوں کا مطالعہ اس کے لیے ایک دلچسپ افسانہ تھا۔ ایسی صورت میں الہ آباد سے
پر تاپ چند کے لاپتہ ہو جانے کا تار پہنچنا گو یا دل و دماغ پر بجلی کا گرنا تھا۔
سہاما نے ایک ٹھنڈی سانس لی اور سر تھام کر بیٹھ گئی
تیسرے دن پر تاپ چند کی کتابیں ، کپڑے اور دوسرے اسباب بھی آپہنچے ۔ یہ زخم
پر ایک اور چر کہ تھا۔ ایک دن وہ پر تاپ چند کی کتا بیں الٹ پلٹ رہی تھی کہ اسے
ایک ریشمی رو مال میں بہت سے خطوط حفاظت سے لیٹے ہوئے دکھائی دیئے ۔
یہ بر جن کے خطوط تھے، سہاما انہیں پڑھنے لگی اور ایک ایک کر کے سارا دفتر ختم کر
مدہوشی کا غلبہ ہوتے ہی پر تاپ چند کوا ایسا معلوم ہوا کہ میں کسی پر فضا باغ میں آگیا
ہوں عنبر ریز ہوائیں چل رہی ہیں اور ہر ایک درخت پر خوش رنگ اور شیریں نوا
چڑیاں بیٹھی ہوئی ہیں ہوا میں کچھ ایسی فرحت ہے طیور کی شیریں نوائیوں میں وہ
مستانہ پن اور مہک میں وہ نشہ ہے کہ دل و دماغ متوالے ہوئے جارہے ہیں ۔
بہار اپنی دل فریبیوں کے پورے سامان لے کر آ پہنچی ہے ۔ پرتاپ متحیر تھا کہ میں
اس جنت کدے میں کیونکر آ پہنچا ہوں ۔ ابھی تو میں گیان سروور کے کنارے بیٹھا ہوا
تھا کہیں خواب تو نہیں دیکھ رہا ہوں یہ سوچ کر اس نے آنکھیں پھاڑ پھاڑ کر دیکھا اور
پختہ یقین کر لیا کہ یہ خواب نہیں ہے میں ضرور بھٹک کر کسی کے بانچہ میں چلا آیا ۔
وہ ادھر ادھر روشوں میں ٹہلنے لگا کہ دفعتاً ایک نازنین سایہ دار درختوں کی آڑ سے
خراماں خراماں آتی ہوئی دکھائی دی۔ اس پر حسن کا روپ تھا اور نزاکت کا سنگھا روہ
روشنی کی ایک تصویر معلوم ہوتی تھی ۔ پرتاپ چند کو دیکھتے ہی وہ پھٹکی اور چشم پرنم سے
دیکھ کر بولی پرتاپ
پرتاپ چند نے اسے پہچان لیا
وہ برج رانی تھی مگر اس آب و گل کی برج رانی سے بدرجہا بہتر اور حسین ہے۔ متحیر
ہو کر بولا بر جن اتم یہاں کہاں؟“
برج رانی : ” جہاں تم ہو وہاں میں بھی ہوں محبت نے تمہارا پتہ دیا، اگر تم مہک بن
کر پھولوں میں سما جاتے تو بھی میں تمہیں ڈھونڈ نکالتی تمہیں شاید معلوم نہیں میں
نے دوسرا جنم لیا ہے“
پرتاپ : (حیرت سے ) دوسرا جنم!
برج رانی : ہاں اب کی بار میرا جنم دیو لوک میں ہوا ہے مگر جب سے ہوش سنبھالا
ہے تمہارے بیگ میں گھل رہی ہوں ۔ یہ میرے باپ کا باغ ہے تمہارا استحان
یہاں سے بہت قریب ہے۔ تم ہیں معلوم نہیں مگر میں دن میں کئی بار تمہارے درشن
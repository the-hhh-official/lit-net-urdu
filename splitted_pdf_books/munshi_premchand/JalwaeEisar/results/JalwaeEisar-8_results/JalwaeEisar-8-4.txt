ہوئے بال، درد سے بھری ہوئی آواز اور آنکھیں اسے رحم کی مورت بنائے ہوئے
تھیں۔ روشن رخساروں پر سبزہ نو دمیدہ ایسے معلوم ہوتے تھے گویا پروانے شمع پر نثار
ہو رہے ہیں۔ کیسا حسن مردانہ تھا کہ پہلی ہی نظر میں اس کی تصویر پر وہ دل پر ہمیشہ
کے لیے کھینچ جاتی تھی۔
يقيناً جب وہ اپنا آسن بچھا کر یوگ سادھن کرتا ہو گا تو کیلاش کی بسنے والی
اپسرائیں اس پر نثار ہوتی ہوں گی۔ جس وقت وہ جڑی بوٹیوں کو بقچہ لے کر قدم
بڑھاتا ہوا چلتا تو پہاڑوں کے بسنے والے مرد اور عورتیں اضطراری طور پر اس کے
روبرو سر جھکاتے اور جس وقت جھاڑیاں اور چٹانیں اسے اپنے دامنوں میں
چھپالیتیں اس کی طرف ٹکٹکی لگا کر دیکھا کرتے ۔ اس کے علاج میں تاثیر تھی ۔ باتوں
میں وہ مٹھاس اور آنکھوں میں وہ جادو کہ گردو نواح کے لوگ یہ سمجھتے کہ وہ دیولوک
کارشی ہے
ایک روز سنجیون لال نے پرتاپ چند سے کہا۔
بالانند جی ! چلو اب تم ہیں دوسرے مقامات کی سیر کراؤں ۔ اس پاک سرزمین پر
کتنے ہی سنیاسی اور رشی دنیا سے مونہ موڑ کر بھگوت بھجن کر رہے ہیں ۔ میں نے ایک
بار سب کے درشن کر لیے ہیں مگر اب پھر ان کے درشن کرنے کے لیے جی بے چین
ہو رہا ہے
پرتاپ میں بسر و چشم حاضر ہوں ۔ یہاں سے کس طرف کا مقصد ہے؟“
سنجیون لال پہلے سنت دھام کو چلیں گے، وہاں کئی مہاتماؤں کے درشن ہوں
گے۔ وہاں سے پورب کی طرف کیلاش ہے ، کیلاش سے سیدھے گیان سرور کی
طرف سدھاریں گے۔ ایسا لکش مقام پر دہ زمین اور کہیں نہ ہو گا۔ عین ساگر کے
کنارے شری برہمانند جی کا دھام ہے۔ ان کے قدموں پر سر جھکائیں گے۔ مجھے
کتنے ہی رشیوں سے فیض محبت کا موقع ملا ہے مگر برہمانند جی تاروں میں چاند ہیں
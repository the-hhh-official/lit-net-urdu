کر جھومتے تھے۔ الفاظ کی ایک ایک نشست پر خیال کی ایک ایک پرواز پر بے
اختیار دل سے داد کھلتی تھی ۔
انہوں نے بہت سے شاعروں کے کلام دیکھے تھے مگر یہ بلند پروازی ، یہ تازگی ، یہ
جذ بہ کہیں نظر نہ آیا تھا۔ اس وقت کا سماں بندھ گیا جب طلوع آفتاب سے قبل با دنیم
لہراتی ہوئی چلتی ہے ۔ کلیاں کھلتی ہیں، پھول مہکتے ہیں اور آسمان پر ملکی سرخی چھا جاتی
ہے۔ ایک ایک شعر و میں گلہائے تازہ کی شوخی اور شبنم کی تازگی موجود تھی ۔
اس پر بر جن کا سریلا پن اور آواز کی گرمی نشہ پر بادصبا کا کام کر رہی تھی ۔ آہ! یہ وہ
اشعار تھے جن پر برجن نے دل کو شمع کی طرح جلایا تھا
للو تمسخر کی نیت سے آئے تھے مگر جب وہ اٹھے تو واقعی ایسا محسوس ہوتا تھا، گویا پہلو
سے دل نکل گیا ۔ ایک دن انہوں نے برجن سے کہا
تمہارا کلام چھپے تو بہت مقبول ہو
برجن نے سر جھکا کر کہا
مجھے یقین نہیں کہ کوئی اس کی قدر کرے“
پر ان ناتھ ایسا ممکن ہی نہیں اگر دلوں میں کچھ بھی احساس باقی ہے تو تمہارے
کلام کی ضرور قدر ہو گی، ایسے لوگ موجود ہیں جو پھولوں کی مہک سے سرشار ہو
جاتے ہیں جو چڑیوں کی چہک اور چاندنی رات کے سہانے پن کا لطف اٹھا سکتے ہیں
تو وہ تمہاری کو بتا کو ضرور دل میں جگہ دیں گے
بر جن کے دل میں وہ گدگدی پیدا ہوئی جو ہر ایک مصنف کو اپنے فکر ونحن کی داد
ملنے اور اپنے کلام کے مقبول و مطبوع ہونے کے خیال سے ہوتی ہے
تا ہم وہ نہیں نہیں کرتی رہی مگر وہ نہیں ہاں کے برابر تھی ۔ الہ آباد سے ان دنوں کملا
نام کا اچھا رسالہ نکلتا تھا۔ پر ان ناتھ نے پریم کی متوالی کو وہاں بھیج دیا۔
ایڈیٹر صاحب ایک نکتہ سنج بزرگ تھے ۔ دل کھول کر کلام کی داد دی اور قدر کی ۔ اور
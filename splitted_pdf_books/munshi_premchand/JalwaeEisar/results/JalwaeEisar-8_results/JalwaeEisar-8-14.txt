لگیں ۔ بڑے بڑے صاحب نظر رو سا جو خودداری کی شان میں حکام کے روبرو بھی
سر نہ جھکاتے تھے، بر جن کے دروازے کی زیارت کو آتے تھے چند را خود تو نہ آسکی مگر
خط میں لکھا ، جی چاہتا ہے کہ تمہارے پیروں پر سر رکھ کر گھنٹوں روؤں ، بر جن کے
دروازے پر ہردم ایک میلہ سا لگا رہتا تھا۔

23
امتحان
منشی سنجیون لال اور پرتاپ چند جوں ہی سوامی برہمانند جی کے روبرو پہنچے کہ
انہوں نے چونک کر دیکھا۔ ان کی بڑی بڑی آنکھیں نور حقیقت سے ایسی لبریز تھیں
جیسے گیان سرور آب مصفا سے دونوں نو واردوں نے ان کے قدم آنکھوں سے
لگائے سوامی جی نے انہیں اٹھا کر چھاتی سے لگایا اور منشی جی دیر تک سفر کی باتیں
پوچھتے رہے۔ بعد ازاں مسکرا کر پرتاپ کی طرف دیکھا اور فرط شفقت سے اس کے
سر پر ہاتھ رکھ کر بولے
تھک تو نہیں گئے
پرتاپ چند کچھ جواب نہ دے سکا۔ اسے اس وقت وہ سرور قلب حاصل ہو رہا تھا۔
جس کا مزہ دل لیتا ہے۔ مگر زبان نہیں کہہ سکتی جس وقت وہ سوامی جی کے سینہ سے لپٹا
اسے ایسا معلوم ہوتا تھا گویا پریم کے دریائے بے پایاں میں غوطہ لگا رہا ہوں ۔ اس کا
دل و دماغ خود بخود کسی پر زور کشش سے کھنچا ہوا چلا جاتا تھا، جیسے کوئی کشتی لہروں کی
زد میں لنگر تڑا کر بہہ جاتی ہے۔ وہی کیفیت اس کی ہو رہی تھی۔ کلیجہ تھا کہ انڈا چلا جاتا
تھا ، جیسے کوئی اسے حیر تل ہوتی تھی کہ میری یہ حالت کیوں ہوتی جاتی ہے۔ حسن و
عشق کی کشش کا اسے تجربہ ہو چکا تھا مگر اس وقت محبت کا جو پر سرور غلبہ اس کی روح
پر ہو رہا تھا ، وہ خیال فکر اور تمیز کے اندازے سے باہر تھا۔
مگر یہ کیفیت صرف پرتاپ ہی کی نہ تھی ہمنشی جی حیرت سے دیکھ رہے تھے کہ
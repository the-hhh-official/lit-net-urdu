پر خنجر چلا دیئے ہیں۔ سلطنتیں مٹادی ہیں بلو نے تو کوئی غیر معمولی کام نہیں کیا صرف
ایک معز ز عہدہ سے ہاتھ دھو بیٹھے ۔ ایک ننھی سی آنکھ میں کتنی طاقت ہے ۔
سیوتی کا اس ویران خانہ میں آنا گویا پھولوں میں مہک کا آتا ہے۔ ہفتہ بھر کے
لیے اچھے دنوں کی بو باس آگئی ۔ برجن بہت خوش ہوئی اور خوب رولی ،
مادھوی نے منو کو گود میں لے کر خوب سا پیار کیا مردانے کمرے مہینوں سے بند تھے
آج ان کی قسمتیں بھی کھلیں اجڑا ہوا آشیانہ بہا
پریم وتی کے چلے جانے کے بعد بر جن اس گھر میں اکیلی رہ گئی تھی صرف مادھوی
اس کی انیس و نخوار تھی ۔ اس تنہائی ہو زجگر اور درد دل نے نام کو زندہ جاوید بنا دیا ۔ وہ
شعر نخن میں طبع آزمائی کرنے لگی ۔
شاعری سچے جذبات کی تصویر ہے اور سچے جذبات خواہ وہ درد کے ہوں یا مسرت
کے ، اسی وقت دل میں پیدا ہوتے ہیں جب ہم در دیا مسرت کا مزہ چکھتے ہیں اور
جذبات کے پیدا ہونے کے بعد ان کا زبان قلم پر آتا تو ایک آسان بات ہے ۔ اس کا
ایک ایک لفظ سوز اور بیراگ کا ایک ایک دفتر ہوتا ہے۔
دوسرے شاعروں کے دل میں دوستوں کی واہ واہ ، اور سخن سنجوں کی سبحان اللہ سے
ولولے پیدا ہوتے ہیں مگر بر جن اپنی داستان غم اپنے ہی دل کو سناتی تھی ۔ اس کے
بلند خیالوں کی داد دینے والی شمع خاموش تھی اور سمند فکر کو تا زیانہ لگانے والی بے کسی
تھی۔
سیونی کو آئے دو تین دن گزرے تھے ایک دن اس نے برجن سے کہا
میں تمہیں اکثر کسی گہرے خیال میں ڈوبا ہوا پاتی ہوں اور کچھ لکھتے بھی دیکھتی
ہوں مجھ کو نہ بتاؤ گی
بر جن شرما گئی بہانہ کرنے لگی کہ کچھ نہیں یونہی جی کچھ کھویا سا رہتا ہے، سیوتی نے
کہا۔ میں نہ مانوں گی۔ یہ کہہ کر وہ بر جن کا صندوقچہ اٹھالائی ۔ جس میں شاعری کے
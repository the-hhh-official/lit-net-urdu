خدائے قوم کا ظاہری اعزاز واقتدار بڑھتا جاتا ہے۔ یہاں تک کہ اس کے روبرو
بادشاہوں کی گردنیں بھی جھک جاتے ہیں اور کبھی کبھی ایسا ہوا ہے کہ جو آنکھیں شمشیر
بر ہنہ کے ساتھ کبھی نہیں جھپکیں وہ نئے گل نام کے ایک پیالہ سے سر شار ہوگئی ہیں اور
جو دل سختیوں اور آفتوں کے طوفان سے بھی نہیں ڈرے، وہ مدارات و عنایات کی
خوشگوار تھپکیوں میں نہ سنبھل سکے۔“
سنجیون لال : ” اس کا امتحان کیونکر ہوگا ؟“
سوامی جی: ” ہم اور آپ مل کر بالا جی کے نفس پر زور ڈالیں گے ۔ آپ کو اس لیے
شریک کرنا چاہتا ہوں کہ میں تنہا غالبا ان کی آتما پر کچھ اثر نہیں پہنچا سکوں گا۔ ان کی
لوگ شکتی ان دنوں بہت بڑھی ہوئی ہے۔
پر تاپ چندف گیان سروور کے کنارے اپنے خیال میں مگن بیٹھا ہوا تھا کہ اسے
کچھ غنودگی کی معلوم ہوئی اور جمائیاں آنے لگیں ۔ مگر اس نے چونک کر آنکھیں نہ
ملیں اور اپنے خیالوں میں مگن ہو گیا۔ تھوڑی دیر کے بعد پھر اس پر غنودگی کا غلبہ ہوا
اور آنکھیں جھپکنے لگیں جیسے کوئی رات بھر کا جاگا ہوا آدمی صبح کے وقت نیند سے متوالا
ہو جائے ۔ پرتاپ کو تعجب ہوا کہ آج مجھے اتنی نیند آرہی ہے۔ اس نے پانی کے چھینٹے
منہ پر دیئے اور دل میں مضبوط ارادہ کر لیا کہ اب نیند کو ہرگز نہ آنے دوں گا۔ لیکن
آدھ گھنٹہ بھی نہ گزرا کہ پھر وہی کیفیت ہوئی ۔ آنکھیں خواب گراں سے مخمور ہو کر
مند نے لگیں اور انگڑائیوں کے مارے اعضاء ٹوٹنے لگے۔ پر تاپ کی سمجھ میں نہ آیا
کہ میری یہ حالت کیوں ہو رہی ہے وہ اٹھ کھڑا ہوا اور کچھ دیر تک تیزی سے چلتا
رہا ۔ بعد ازاں اپنی جگہ پر آبیٹھا۔
اس طرح نیند نے اس پر چھ نا کام حملے کیے۔ ایک اور ایک پر زور مگر ساتواں حملہ
پرتاپ سے برداشت نہ ہو سکا۔ آنکھیں بند ہو گئیں اور گردن جھک گئی اس کی آتما
اب کی بار مغلوب ہو گئی ۔
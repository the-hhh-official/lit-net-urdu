یونہی چلے گئے۔ تم کھو جاتے تو میں کیا کرتی۔ ایسا مل کہاں پاتی ؟ یہ کہہ کر اس نے
بیٹے کو بار بار چوما۔ پرتاپ ایسا خوش تھا گویا امتحان میں پاس ہو گیا ۔ ذرا دیر میں پردہ
ہوا اور ڈاکٹر صاحب آئے ۔ سباما کی نبض دیکھی اسے تشفی دی ۔ پر تاپ کو گود میں بٹھا
کر باتیں کرتے رہے ۔ دوا ساتھ لیتے آئے تھے۔ اسے پلانے کی تاکید کر کے نو
بجے اپنے بنگلے کو واپس چلے گئے ۔ مگر چونکہ بخار پرانا تھا، اس لیے پورے پورے
مہینے بھر سباما کو کڑوی کڑوی دوائیں پینی پڑیں ۔ ڈاکٹر صاحب دونوں وقت آتے اور
ایسی توجہ سے اور شفقت سے پیش آتے گویا سباما ان کی بہن ہے۔
ایک دفعہ ڈرتے ڈرتے سباما نے فیس کے روپے ایک طشتری میں رکھ کر پیش
کیے۔ مگر ڈاکٹر صاحب نے انہیں ہاتھ تک نہیں لگایا ۔ صرف اتنا کہا ” اسے میری
طرف سے پرتاپ کو دے دیجئے ۔ وہ پاؤں پاؤں مدر سے جاتا ہے۔ پیر گاڑی مول
لے لے گا
برجن اور اس کی ماں دونوں آٹھوں پہر اس کی تیمارداری کے لیے حاضر رہتیں۔
ماں چاہے تساہل بھی کر جائے مگر بر جن وہاں سے ایک دم کو بھی نہ بہتی ۔ دو پلاتی ، پانی
دیتی جب سباما کی طبیعت ہلکی ہوتی تو اس سے بھولی بھالی باتیں کر کے اس کا دل
بہاتی کھیلنا کودنا سب چھوٹ گیا ۔ جب سبا ما بہت اصرار کرتی تو ذرا دیر کے لیے
پرتاپ کے ساتھ باغیچے میں کھیلئے چلی جاتی ۔ چراغ جلتے ہی پھر آ بیٹھتی اور جب تک
مارے نیند کے آنکھیں جھک جھک نہ پڑتیں وہاں سے اٹھنے کا نام نہ لیتی ۔ بلکہ اکثر
و ہیں سو جاتی ۔ رات کو آرمی گود میں اٹھا کر گھر لے جاتے ۔ نا معلوم اسے ایسی کیا
دھن سوار تھی۔
ایک دن برج رانی سباما کے سر ہانے بیٹھی پنکھا جھل رہی تھی ۔ نہ جانے کس خیال
میں غرق تھی کہ آنکھیں دیوار کی طرف لگی ہوئی تھیں اور جس طرح درختوں پر چاندنی
لہراتی ہے اسی طرح ہلکی ہلکی مسکراہٹ اس کے لبوں پر مسکرا رہی تھی اسے مطلق خبر نہ
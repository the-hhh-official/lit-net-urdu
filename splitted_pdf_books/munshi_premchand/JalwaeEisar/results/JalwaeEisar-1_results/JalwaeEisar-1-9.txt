پڑنے پاتی تھیں ، جو تر تازگی کے ہنڈولے میں جھول رہا تھا۔ کیا وہ آج اس جلتی
ہوئی دھوپ اور اس آگ کی لپیٹ میں مرجھا جائے گا۔ سباما کئی منٹ تک اسی فکر میں
بیٹھی رہی ۔ موٹے رام دل میں خوش ہو رہے تھے کہ اب بازی مار لی ۔ اتنے میں سباما
نے سر اٹھایا اور بولی ” جس کے باپ نے لاکھوں کو پلایا کھلایا وہ دوسروں کی
اسریت نہیں بن سکتا۔ اگر آپ کا دھرم اس کی مدد کرے گا تو وہ خود دس کو کھلا کر
کھائے گا ( لڑکے کو بلاتے ہوئے ) بیٹا ذرا ادھر یہاں آؤ۔ کل سے تمہاری مٹھائی
بند، دودھ گھی سب بند ہو جائے گا ، روؤ گے تو نہیں یہ کہہ کر اس نے بیٹے کو پیار سے
گود میں بٹھایا اور اس کے گلابی رخساروں سے پسینہ پونچھ کر ایک بوسہ لیا۔
پرتاپ : " کیا کہا کل سے مٹھائی بند ہو گی ۔ کیوں ، کیا حلوئی کی دوکان میں مٹھائی
نہیں ہے؟
سباما : مٹھائی تو ہے مگر اس کا رو پیر کون دے گا ؟“
پرتاپ : ” ہم بڑے ہوں گے تو اس کو بہت روپیہ دیں گے ۔ چل نخ نخ دیکھوں
اماں کیسا تیز گھوڑا ہے ، سباما کی آنکھوں میں پھر آنسو امڈ آئے ، افسوس ! کیا اس حسن و
نزاکت کے پتلے پر ابھی سے افلاس کی مصیبتیں آجائیں گی۔ نہیں نہیں ، میں خود سب
بھگت لوں گی مگر اپنے پیارے بچے پر مصیبت کی پر چھائیں نہ آنے دوں گی ۔ ماں تو
یہ خیال کر رہی تھی اور پرتاپ اپنے منہ زور بد لگام اسپ چو ہیں کو زیر کرنے میں ہمہ
تن مصروف تھا۔ بچے تو ہوتے ہیں دل کے بادشاہ! الغرض موٹے رام نے بہت کچھ
جال پھیلایا ۔ اور بہت فصاحت و بلاغت صرف کی مگر سہاما نے ایک دفعہ نہیں کر کے
ہاں نہ کی ۔ اس کی وضعداری کا تذکرہ جس نے سناواہ واہ کی۔ لوگوں کے دل و دماغ
میں اس کی عزت دو چند ہو گئی ۔ اس نے وہی کیا جو ایسے سیر چشم اور دریا دل آدمی کی
بیوی کے شایان شان تھا۔
اس کے پندرہویں دن علاقہ نیلام پر چڑھا۔ پچاس ہزار کی رقم وصول ہوئی ، کل
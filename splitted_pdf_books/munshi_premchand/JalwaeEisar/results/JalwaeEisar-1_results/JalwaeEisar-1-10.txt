مطالبے چکا دیئے گئے، گھر کا بے ضرورت سامان فروخت کر دیا گیا۔ مکان میں بھی
سباما نے اندر سے اونچی اونچی دیواریں کھنچوا کے دو علیحدہ درجے کیے۔ ایک میں خود
رہنے لگی اور دوسرا کرایہ پر اٹھا دیا۔
3
نئے پڑوسیوں سے میل جول
منشی سنجیون اول جنہوں نے سہاما کا مکان کرایہ پر لیا تھا، اعلی درجہ کے روشن خیال
آدمی تھے۔ پہلے ایک سرکارہ عہدہ پر ممتاز تھے۔ مگر اپنی آزاد طبیعت کے باعث
افسروں کو خوش نہ رکھ سکے۔ یہاں تک کہ ان کی ناراضگی سے تنگ آکر استعفیٰ دے
دیا ۔ دوران ملازمت تھوڑا سا سر مایہ فراہم کر لیا تھا، نوکری چھوڑتے ہی ٹھیکہ داری کی
طرف رجوع کیا اور اپنی محنت و جانفشانی سے تھوڑے ہی عرصہ میں اچھی حالت بنا
لی۔ اس وقت ان کی آمدنی چار پانچ سو کی اوسط سے کم نہ تھی ۔ ایسی معاملہ فہم طبیعت
پائی تھی کہ جس تعمیر میں ہاتھ لگاتے نفع کے سوا نقصان نہ ہوتا ۔
منشی سنجیون لال کا کنبہ بہت بڑا نہ تھا۔ اولا دیں تو ایشور نے کئی دیں مگر وہ سب
بچپنے میں ہی داغ مفارقت دے گئیں تھیں ۔ اب اس وقت ماں باپ کی آنکھوں کی
پہلی صرف ایک لڑکی تھی۔ اس کا نام برج رانی تھا اور وہی والدین کی زندگی کا سہارا
تھا۔
پرتاپ چند اور برج رانی میں پہلے ہی دن سے دوستی شروع ہو گئی ۔ آدھ گھنٹے میں
دونوں چڑیوں کی طرح چپکنے لگے۔ برجن نے اپنی گڑیاں، کھلونے اور باجے
دکھائے اور پرتاپ نے اپنی کتا بیں، قلم اور تصویریں پیش کیں۔ بر جن کی ماں سوشیلا
نے پرتاپ کو گود میں لے لیا اور خوب پیار کیا۔ اس دن سے وہ روز شام کو آتا۔
دونوں ہمجولی ساتھ ساتھ کھیلتے ۔ ایسا معلوم ہوتا کہ دونوں بھائی بہن ہیں ۔ سوشیال!
دونوں بچوں کو گود میں اٹھا لیتی اور ان کو گھنٹوں پیار کرتی اور گھنٹوں ٹکٹکی لگائے دونوں
سباما: ایسے میلوں سے میرا جی گھبراتا ہے"
منشی : میرا جی نہیں چاہتا۔ جب سے سنا ہے کہ سوامی پر مانند جی آئے ہوئے
ہیں ۔ میرا تو دل ان کے درشن کے لیے بے قرار ہے"
سباما پہلے تو ان کے جانے پر راضی نہ ہوئی مگر جب دیکھا کہ یہ روکے نہیں رہیں
گے تب مجبور مان گئی ۔ اسی دن گیارہ بجے رات کو منشی جی پر یاگ راج چلے۔ چلتے
وقت پرتاپ کا بھوسہ لیا اور بیوی کو پیارے گلے لگا لیا ۔ سباما نے اس وقت دیکھا کہ
ان کی آنکھوں میں آنسو بھرے ہوئے ہیں۔ اس کا کلیجہ دھک سے رہ گیا۔ جیسے
چیت کے مہینے میں کالی کالی گھٹاؤں کو دیکھ کر کسان کا کلیجہ کانپنے لگتا ہے، اسی طرح
منشی جی کی آنکھوں میں آنسو دیکھ کر سبا ما لرز گئی ۔ آنسو کی وہ بوندیں ویراگ اور تیاگ
کا اتھاہ سمندر تھیں ۔ دیکھنے میں وہ کیسے ننھے پانی کے قطرے تھے مگر کیسے گہرے! اور
کیسے وسیع ! ادھر منشی جی باہر نکلے اور سباما نے ایک ٹھنڈی سانس لی۔ کسی نے اس کے
دل میں کہا کہ اب تجھے اپنے پتی کے درشن نہ ہوں گے ۔ دو دن گزر گئے ۔ تین دن
گزرے۔ چوتھا دن آیا اور چلا گیا۔ یہاں تک کہ پورا ایک ہفتہ گزرگیا ، اور منشی جی نہ
لوٹے، تب تو سباما کو بے کلی ہونے لگی۔ تار دیئے۔ آدمی دوڑائے ، مگر کچھ پتہ نہ
چلا ۔ دوسرا ہفتہ بھی دوادش میں ختم ہو گیا اور منشی جی کی واپسی کی جو کچھ رہی سہی
امید میں تھیں خاک میں مل گئیں ۔
منشی جی کا مفقود الخبر ہونا نہ صرف ان کے خاندان بلکہ سارے شہر کے لیے
افسوسناک واقعہ تھا۔ بازاروں میں، دکانوں میں ، نشست گاہوں میں غرض ہر چار
طرف یہی مرکز گفتگو تھا ۔ جو سنتنا افسوس کرتا ۔ کیا امیر کیا غریب یہ ماتم عام تھا۔ ان کی
ذات سے چاروں طرف جو زندہ دلی پھیلی رہتی تھی ۔ اب ایک ماتم چھایا ہوا تھا۔ جن
گلیوں سے وہ بچوں کی فوج لے کر نکلتے تھے وہاں اب خاک اڑ رہی تھی ۔ بچے بار بار
ان کے پاس آنے کے لیے روتے اور ضد کرتے ۔ ان بے چاروں کو کیا خبر تھی کہ اب
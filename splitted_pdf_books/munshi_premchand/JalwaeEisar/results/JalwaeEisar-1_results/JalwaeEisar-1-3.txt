"نہیں
پھر سپوت بیٹا کسے کہتی ہے؟“
جو اپنے دیش کا انکار کرے
تیری بدھی کو دھنیہ ہے۔ جا تیری اچھا پوری ہو گی
2
ویراگ
منشی سالگرام بنارس کے پرانے رئیس تھے۔ پیشہ وکالت کا اور موروثی جائیداد
افر تھی ، و ساسمید ھو گھاٹ پر ان کا عالیشان مکان آسمان سے باتیں کرتا تھا۔ فیاض
ایسے کے پچیس تیس ہزار سالانہ کی آمدنی خرچ کو کافی نہ ہوتی ۔ سادھوؤں اور
برہمنوں کے پکے معتقد تھے۔ جو کچھ ماتے برہم بھوج اور سادھوؤں کی تواضع و تکریم
میں صرف ہو جاتا ۔ شہر میں کوئی سادھر آجائے ، کوئی مہاتما آ جائے ، وہ منشی جی کا
مہمان تھا۔ سنسکرت کے ایسے عالم کہ بڑے بڑے پنڈت ان کا لوہا مان چکے تھے ۔
دیدانت کے اصولوں کے پابند تھے اور طبیعت کا میلان ویراگ کی طرف تھا۔
منشی جی کو نظر تا بچوں سے بہت انس تھا۔ جب وہ گھر سے نکلتے تو قدرتی بچوں کا
ایک لشکر ساتھ ہوتا۔ ایک بار ایک سنگدل ماں اپنے بچے کو مار رہی تھی۔ لڑکا بلک بلک
کر روتا تھا منشی جی سے ضبط نہ ہو سکا ۔ بچے کو گود میں اٹھا لیا اور عورت کے سامنے اپنا
سر جھکا لیا ۔ اس دن سے اس نے لڑکے کو مارنا چھوڑ دیا اور نہ مارنے کی قسم کھائی ۔ جو
شخص غیروں کا ایسا دلدادہ ہو وہ اپنے بچے کو کتنا پیار کرے گا۔ اس کا اندازہ نہیں کیا جا
سکتا۔ جب سے بچہ پیدا ہوا منشی جی دنیا کے کاموں سے کنارہ کش ہو گئے۔ کہیں
ہنڈولے میں جھلا رہے ہیں اور خوش ہو رہے ہیں ۔ کہیں اسے خوشنما سیر گاڑی میں
بٹھا کر خود کھینچ رہے ہیں۔
سباما نے لڑکے کا نام پرتاب چند رکھا تھا اور جیسا اس کا نام تھا، ویسے ہی اس کے
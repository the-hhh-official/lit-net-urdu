سباما : نہیں بیٹی درد کہیں نہیں ہے، اب میں بالکل اچھی ہوں ، بھیا کہاں ہے؟
برجن : وہ تو میرے گھر میں بہت دور رہتے تھے
سباما: تم جاؤ اس کے ساتھ کھیلو، اب میں بالکل اچھی ہوں“
برجن : ” میں ابھی نہ جاؤں گی ، جب تم اچھی ہو جاؤ گی تب جاؤں گی ؟“
ابھی یہ باتیں ہو رہی تھیں کہ سوشیلا بھی داخل ہوئی۔ اسے سبہاما سے ملنے کا تو بہت
دنوں سے اشتیاق تھا مگر موقع نہ ملتا تھا۔ اس وقت عیادت کے بہانے سے آپہنچی۔
برجن نے اپنی ماں کو دیکھا تو اچھل پڑی اور تالی بجا بجا کر کہنے لگی ” اماں آئیں، اماں
آئیں
دونوں عورتوں میں شکوہ شکایت ہونے لگی ۔ باتوں باتوں میں چراغ جل گیا۔ کسی
کو خیال بھی نہ گزرا کہ پرتاپ کہاں ہے۔ کچھ دیر تو وہ دروازے پر کھڑا روتا رہا۔ پھر
یکا یک آنکھیں پونچھ کر ڈاکٹر کے مکان کی طرف لپکا۔ ڈاکٹر منشی سالگرام کے
دوستوں میں سے تھے۔ اور جب کبھی ضرورت ہوتی وہی بلائے جاتے ۔ پرتاپ کو
صرف اتنا معلوم تھا کہ وہ بر ناندی کے کنارے لال بنگلے میں رہتے ہیں ۔ اسے اب
تک اپنے محلے سے باہر نکلنے کا کبھی اتفاق نہ ہوا تھا۔ مگر اس وقت فرزندانہ جوش کی
بے قراری میں اسے ان رکاوٹوں کا مطلق دھیان نہ آیا ۔ گھر سے نکل کر بازار میں آیا
اور ایک یکہ والے سے بولا لال بنگلے چلو گے ؟ لال بنگلہ مشہور جگہ تھی ۔ یکہ والا تیار ہو
گیا اور آٹھ بجتے ہی ڈاکٹر صاحب کی فٹن سباما کے دروازے پر آپہنچی۔ یہاں اس
وقت چاروں طرف اس کی تلاش ہو رہی تھی ۔ کہ دفعتاً وہ متانت کے ساتھ قدم
بڑھاتا ہوا اندر آ گیا اور بولا پر وہ کرو ڈاکٹر صاحب آتے ہیں ۔
سباما اور سوشیلا دونوں چونک پڑیں ۔ سمجھ گئیں کہ ڈاکٹر صاحب کو بلانے چلا گیا تھا۔
سہاما نے فرط محبت سے اسے گود میں بٹھا لیا ، اور آنکھوں میں آنسو بھر کر پوچھنے لگی کیا
اکیلے چلے گئے تھے۔ تمہیں راستہ کیسے معلوم ہوا۔ ڈر نہیں لگا ؟ ہم سے بتلایا بھی نہیں
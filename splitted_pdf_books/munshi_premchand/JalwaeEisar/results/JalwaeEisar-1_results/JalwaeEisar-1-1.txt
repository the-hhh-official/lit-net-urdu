1
جلوه ایثار
وندھیا چل پہاڑ آدھی رات کی ڈراؤنی تاریکی میں کالے دیو کی طرح کھڑا تھا۔
اس پر اگے ہوئے چھوٹے چھوٹے درخت ایسے نظر آتے تھے گویا کہ اس کی جٹائیں
ہیں اور اشٹ بھی دیوی کا مندر جس کے کس پر سیاہ پتا کے ہوا کے دھیمے دھیمے جھونکوں
سے لہرا رہے تھے ، اس دیو کا سر معلوم ہوتا تھا۔ مندر میں ایک ٹمٹماتا ہوا چراغ نظر آتا
تھا جس پر کسی دھندلے تارے کا گمان ہوتا تھا ۔
آدھی رات گزر چکی تھی ، چاروں طرف ہیبت ناک سناٹا چھایا ہوا تھا۔ گنگا جی کی
سیاہ لہریں پہاڑ کے نیچے سکون بخش روانی سے بہہ رہی تھیں اور ان کے بہاؤ سے
ایک دل آویز نغمہ کی صدا نکل رہی تھی ۔ جا بجا کشتیوں پر اور کناروں کے آس پاس
ملاحوں کے چولہوں کی آنچ نظر آ جاتی تھی۔ ایسے وقت میں ایک سفید پوش عورت
اشت بھی دیوی کے سامنے ہاتھ باندھے بیٹھی تھی ۔ اس کا متین چہرہ زرد تھا اور
بشرے سے شرافت برستی تھی۔ اس نے دیر تک سر جھکانے کے بعد کہا:
ما تا ! آج میں سال سے کوئی منگل کا دن ایسا نہیں گزرا کہ میں نے چرنوں میں
سر نہ جھکایا ہو۔ ایک دن بھی ایسا نہیں گزرا کہ میں نے تمہارے چرنوں کا دھیان نہ
کیا ہو۔ تم جگ تارنی مہارانی ہو، مگر تمہاری اتنی سیوا کرنے پر بھی میرے دل کی
آرزو پوری نہ ہوئی ۔ میں تمہیں چھوڑ کر اب کہاں جاؤں؟“
ماتا! میں نے سینکڑوں برت رکھے۔ دیوتاؤں کی اپا سنائیں کیں ، تیرتھ جاترائیں
کیں مگر منور تھ پورا نہ ہوا ۔ تب تمہارے شرن آئی ۔ اب تمہیں چھوڑ کر کہاں جاؤں۔
تم نے سدا اپنے بھگتوں کی مرادیں پوری کی ہیں۔ کیا میں تمہارے دربار سے تراش
جاؤں؟
سباما اسی طرح دیر تک بنتی کرتی رہی کہ یکا یک اس کے دل پر بے خبر کر دینے والی
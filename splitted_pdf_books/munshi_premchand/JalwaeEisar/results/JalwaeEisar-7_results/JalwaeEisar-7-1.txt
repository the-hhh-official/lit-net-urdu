اس نے الہ آبادیوں کی سیوا اور ہمدردی اس طرف متوجہ کر دی تھی ۔ پرتاپ اس
انجمن کا روح رواں تھا۔ پچھلے دو سالوں میں اس نے طاعون کے دنوں میں بھی جبکہ
لوگ اپنے پیاروں کو چھوڑ دیا کرتے ہیں اب جان ہتھیلی پر رکھ کر طاعون زدہ خطوں
میں علاج معالجہ شروع کر دیا تھا۔
کملا چون جس وقت الہ آباد پہنچام پر تاپ چند نے اس کی بڑی آؤ بھگت کی۔
مرور ایام نے اس کے دل سے حسد کی آگ بجھا دی۔ جس وقت وہ بر جن کی بیماری
کی خبر پا کر بنارس پہنچا تھا اور اس سے ملاقات ہوتے ہی بر جن کی حالت دیکھ کر
سنبھل چلی تھی اسی وقت سے پرتاپ چند کو یقین ہو گیا کہ کملا چون نے اس کے دل
میں وہ جگہ نہیں پائی جو میرے لیے مخصوص تھی ۔ یہ خیال حسد کا شعلہ فرو کرنے کے
لیے کافی تھا، علاوہ اس کے یہ خیال بھی اکثر اسے بے چین کرتا تھا۔ کہ میں ہی سوشیال
کا قاتل ہوں ۔ میری ہی بد زبانیاں اس غریب کی جان لیوا ہوئیں اور اسی وقت سے
جبکہ سوشیلا نے مرتے وقت اس سے رو رو کر اپنی خطاؤں کی معافی مانگی تھی ، پر تاپ
نے ارادہ کر لیا تھا کہ موقع ملا تو میں اس گناہ کی تلافی ضرور کروں گا۔
کملا چون کی خاطر و مدارات اور تعلیم و تربیت نے اسے کسی حد تک پر اشچت کے
پورے کرنے کانا در موقع ہاتھ آیا۔ اگر چہ علم و شعور میں وہ کملا چرن سے منزلوں آگے
تھا مگر اس سے یوں پیش آتا جیسے چھوٹا بھائی بڑے بھائی کے ساتھ اپنے وقت کا کچھ
حصہ اس کی مدد کرنے میں صرف کرتا اور ایسی سہولت سے اتالیق کا فرض ادا کرتا کہ
تعلیم ایک دلچسپ مباحثہ کی صورت اختیار کر لیتی ۔
مگر پرتاپ چند کی ان کوششوں کے باوجود کملا چرن کی طبیعت یہاں بہت
گھبراتی ۔ سارے بورڈنگ ہاؤس میں اس کے مذاق کا ایک بھی آدمی نہ تھا جس سے
وہ اپنا درد دل کہتا اور اپنے زخم جگر پر مرہم رکھوا تا ۔ وہ یار باش ، بے فکر رنگین مزاج
آدمی تھا جس نے سوائے آج کے کل کا کبھی خیال نہیں کیا۔ پر تاپ سے باوجود بے
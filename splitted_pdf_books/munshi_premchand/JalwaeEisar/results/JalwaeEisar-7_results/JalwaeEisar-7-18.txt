دیواری سے باہر کو دا گویا کوئی اس کے تعاقب میں ہے۔
صبح کاذب کا وقت ہو گیا ۔ پرتاپ کے ایمان کی طرح آسمان میں تارے جھلملا
رہے تھے، اور چکی کی گھر گھر آواز کانوں میں آتی تھی۔
پر تاپ پیر دباتا ہوا آدمیوں کی نظریں بچاتا گنگا جی کی طرف چلا ۔ یکا یک اس نے
سر پر ہاتھ رکھا تو ٹوپی کا پتہ نہ تھا اور نہ جیب میں گھڑی دکھائی دی۔ اس کا کلیجہ سن سا
ہو گیا اور دل سے بے اختیار ایک آہ نکلی
بعض اوقات ہماری زندگی میں ایسے واقعات ہو جاتے ہیں جو دم زدن میں اس
کی صورت پلٹ دیتے ہیں۔ کبھی والدین کی ایک ترچھی نگاہ بیٹے کو نیک نامی کے
ساتویں آسمان پر پہنچا دیتی ہے اور کبھی بیوی کی ایک نصیحت شو ہر کو مہا تمارشی بنا دیتی
ہے۔ غیرت مند ہستیاں اپنے یگانوں کی نگاہوں میں ذلیل ہو کر دنیا کا بوجھ بنا نہیں
برداشت کر سکتیں ۔ انسانی زندگی میں ایسے مواقع خداداد ہوتے ہیں۔ پر تاپ چند کی
زندگی میں بھی وہ مبارک وقت تھا، جب وہ پیچدار گلیوں میں ہوتا ہوا گنگا کے کنارے
آکر بیٹھا اور افسوس و ندامت کے آنسو بہانے لگا۔ نفس کی حوصلہ افزائیوں نے اسے
ذلیل و خوار کرنے میں کوئی کسر نہ رکھی تھی۔ مگر اس کے لیے یہ تازیانہ استاد مہربان کا
تا زیا نه ثابت ہوا۔ کہ یہ تجربہ نہیں کہ زہر بھی بعض اوقات آب حیات کا کام دیتا
ہے۔
جس طرح ہوا کا جھونکا سلگتی ہوئی آگ کو دہکا دیتا ہے اسی طرح اکثر دبے دلوں
میں دبے ہوئے جوش کو متحرک کرنے کے لیے کسی ظاہری تحریک کی ضہ ریک کی ضرورت ہوتی
ہے۔ اپنی مصیبت کا تجربہ اور دوسروں کی مصیبت کا نظارہ بسا اوقات دل میں وہ
بیراگ پیدا کر دیتا ہے جو صحبت مطالعہ اور خلقی مناسبت کے اثر سے بھی ممکن نہ تھا،
اگر چہ پر تاپ چند کے دل میں نیک اور بے غرض زندگی بسر کرنے کا خیال پہلے ہی
سے تھا مگر نفس کے اس تازیانہ نے وہ منزل ایک ہی لمحہ میں طے کر دی جس کے طے
سیوتی کے رونگٹے کھڑے ہو گئے اور آنکھیں بھر آئیں ۔ آج بہت دنوں کے بعد
ماں کے منہ سے محبت کی باتیں سنیں ۔ جھٹ اٹھ بیٹھی اور ماں کے گلے لپٹ کر رونے
لگی ۔ پریم وتی کی آنکھوں سے بھی آنسو کی جھڑیاں لگ گئیں ۔ سوکھا پیڑ ہرا ہوا۔
جب دونوں کے آنسو تھے تو پر یم وتی بولی۔
دو تمہیں آج یہ سب باتیں اچرج معلوم ہوتی ہے ۔ ہاں بیٹی اب اچرج ہی ہیں۔
میں کیسے روؤں ۔ جب آنکھوں میں آنسو ہی نہیں رہے ۔ پیار کہاں سے لاؤں ، جب
کلیجہ سوکھ کر پتھر ہو گیا ۔ یہ سب دنوں کے پھیر ہیں ۔ آنسو ان کے ساتھ اور پیار کملا
کے ساتھ - آج نہ جانے یہ دو بوند کہاں سے نکل آئے ۔ بیٹی میری سب خطائیں
معاف کرنا
یہ کہتے کہتے اس کی آنکھیں جھپکنے لگیں ۔ سیوتی زرد ہوگئی ۔ ماں کو فرش پر لٹا دیا ۔ اس
دن سے پریم وتی کا یہ حال ہو گیا جب دیکھو رو رہی ہے۔ باتیں کرتی تو شکر قند گھول
دیتی۔ بچے کو گود سے ایک دم کے لیے الگ نہ کرتی ۔ مہریوں سے بولتی تو منہ سے
پھول جھڑتے ۔ پھر پہلے کی جیسی پریم وتی ہو گئی ۔ شیریں زبان ، رحم دل اور نیک، ایسا
معلوم ہوتا تھا کہ اس کے دل سے ایک پر وہ سا اٹھ گیا۔ جب شدت کی برف پڑتی
ہے تو بعض ندیاں سیخ بستہ ہو جاتی ہیں ۔ تب ان میں بسنے والی مچھلیاں اور دریائی
جانور چادر برف میں چھپ جاتے ہیں ۔ کشتیاں پھنس جاتی ہیں اور اس خوش خرام
نہیں جاں نو از چشمہ آب کی صورت با لکل نظر نہیں آتی ۔ حالانکہ برف کی چادر
کے نیچے وہ خواب ناز میں مست پڑا رہتا ہے ۔ مگر جب گرمی کا راج ہوتا ہے تو برف
پگھل جاتی ہے اور دریائے سیم تن برف کی چادر اٹھا دیتا ہے۔ پھر مچھلیاں اور جانور آ
لیتے ہیں ۔ کشتیوں کے بادبان ابرانے لگتے ہیں اور اس کے ساحل پر مردم و مرغ و
مور کا جمگھٹ ہو جاتا ہے۔
مگر یہ کیفیت زیادہ دنوں تک قائم نہ رہی۔ ایک ہی ہفتہ میں پریم وتی کی حالت
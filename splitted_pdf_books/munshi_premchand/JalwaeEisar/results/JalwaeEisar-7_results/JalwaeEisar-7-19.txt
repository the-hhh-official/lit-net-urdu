کرنے میں برسوں لگتے۔ اس کی زندگی کا ارادہ مستقل ہو گیا۔ معمولی صورتوں میں
قومی خدمت ہی اس کی زندگی کا ایک دلچسپ اور غالبا ضروری مشغلہ ہوتی مگر ان
واقعات کی تہہ میں کوئی نیبی طاقت متحرک تھی۔ کون کہہ سکتا ہے۔
ہردوار سے بہت دور شمال کی طرف پیچدار پہاڑوں میں ایک چشمے کے کنارے
ایک نوجوان بیٹھا ہوا نظر آتا تھا ، جگہ بہت خوفناک تھی ، درندے دن دہاڑے چہل
قدمیاں کرتے تھے۔ مگر مشخص شب و روز ایک ہی چٹان پر بیٹھا رہتا اس کا جگر بہت
مضبوط تھا۔ اس کے چہرے سے وحشت برستی تھی ۔ کپڑے پھٹ کرتا ر تا ر ہو گئے
تھے۔ بال بڑھ آئے تھے مگر ابظاہر ان باتوں کی اسے مطلق پروا نہ تھی ۔
اس کے پاس نہ اوڑھنا تھا نہ بستر ، نہ برتن نہ بھانڈے، کبھی کبھی جنگل پھل کھا لیا
کرتا تھا ۔ ایسا بے سرو سامان آدمی کس نے دیکھا تھا۔ یہ پرتاپ چند تھا۔
پر تاپ چند کو یوں بسر کرتے کئی مہینے گزر گئے ۔ وہ اپنے نفس سے لڑ رہا ہے مگر فتح
نہیں ہوتی تھی اس نے دشمن کو جیسا حقیر سمجھا تھا اس سے بدرجہا طاقت ور پایا ، جس
وقت وہ الہ آباد میں تھا ، ذاتی عیش اور تمتع کے خیالات اس کے دل میں نام کو بھی نہ
آتے تھے مگر اس ویرانے میں بار بار اس کا خیال انہیں باتوں کی طرف جھکتا۔ وہ
خیالات کے مجتمع کرنے میں کامیاب نہ ہوتا ۔ اکثر اس کی نگاہوں کے سامنے ایک
نازنین کی تصویر آکر کھڑی ہو جاتی جو بر جن سے بہت مشابہ تھی۔
تخیل ایک عالیشان مکان بنواتا ، اسے شیشہ و آلات و نواز سے سجاتا۔ جاں بخش
نغموں کی میٹھی الاپ کانوں میں آنے لگتی۔ عاشقانہ چھیڑ چھاڑ اور معشوقانہ شریر
اداؤں کے دور چلنے لگتے ۔ گھنٹوں اسی پر سرور خواب کے مزے اڑاتا ۔ پھر یکا یک
چونک اٹھتا کہ میں کیا بیہودہ باتیں سوچ رہا ہوں اور خیالات کو ادھر سے ہٹا کر مسئلہ
پیش نظر پر جماتا ۔ مگر جھرنوں کی شیریں نوائیاں اور غزالوں کی کھیلیں خیالات کے
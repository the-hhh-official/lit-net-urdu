تک پرتاپ نے اسے اپنے خیالات میں نہ آنے دیا۔ مگر جس وقت سے وہ اس کی
بیماری کی خبر پا کر بنارس گیا تھا اور اس کی ملاقات نے برجن پر داروئے شفا کا کام کیا
تھا۔ اس وقت سے پرتاپ کو یقین ہو گیا تھا۔ کہ بر جن کے دل میں کملا نے وہ جگہ
نہیں پائی جو میرے لیے مخصوص تھی۔
پرتاپ نے بر جن کو نہایت پر درد ما تم نامہ لکھا۔ مگر خط لکھتا جاتا تھا کہ اس کا اس پر
کیا اثر ہو گا ۔ بالعموم ہمدردی محبت کو مضبوط کرتی ہے کیا عجب کہ یہ خط ہی اپنا کام کر
جائے ۔ علاوہ اس کے چونکہ وہ ذرا ند ہبیت کی طرف زیادہ مائل تھا۔ کملا چون کی
موت نے یہ خیال پیدا کیا کہ ایشور نے میری محبت کی قدر کی اور کملا چون کو میرے
راستے سے ہٹایا ۔ گویا یہ غیب سے پروانہ ملا ہے کہ اب میں بر جن سے اپنی محبت کی
دادلوں ۔ پرتاپ یوں سمجھتا تو تھا کہ بر جن سے کسی ایسی بات کی امید کرنا جو اخلاق
اور صداقت کے راستہ سے جو جو بھر بھی ہٹی ہوئی ہو، حماقت ہے۔ مگر اخلاق اور
صداقت کے دائرے میں رہتے ہوئے میری خاطر داری اور دلداری اگر ممکن ہے تو
بر جن زیادہ عرصہ تک میرے ساتھ بے رحمی نہیں کر سکتی ۔ جب میں آنکھوں میں آنسو
بھر کر اور عاجزی سے منت کروں گا تو وہ ضرور میری طرف مخاطب ہو جائے گی۔ اور
وقت ، محبت اور عاشقانہ خاطر داریاں اپنا اپنا کام پورا کر کے رہیں گی۔
ایک مہینہ تک یہ خیالات اسے بے چین کرتے رہے، یہاں تک کہ بر جن سے
ایک بار پوشیدہ ملاقات کرنے کا بیتا با نه اشتیاق پیدا ہوا۔ یہ وہ جانتا تھا کہ ابھی بر جن
کے دل پر تازہ صدمہ ہے اور میری بات یا انداز سے اگر میرے نفس کی سرکشیوں کی
بو نکلی تو بر جن کی نگاہوں سے ہمیشہ کے لیے گر جاؤں گا۔ مگر جیسے کوئی چور روپیہ کا ڈھیر
لگ اگر دیکھ کر صبر نہیں کر سکتا ، اسی طرح پرتاپ اس وقت اپنے تئیں تھام نہ سکا۔
انسان کی قسمت بڑی حد تک موقعوں کے ہاتھ میں رہتی ہے۔ مواقع اسے نیک بھی
بناتے ہیں اور بد بھی ، جب تک کملا چون زندہ تھا، پرتاپ کے نفس کو کبھی اتناسر
ابھارنے کا موقع نہ ملا۔ اس کی موت نے گویا جگہ خالی کر دی۔
یہ خود غرضی کا نشہ یہاں تک بڑھا کہ اسے ایک روز ایسا محسوس ہوا کہ بر جن مجھے یاد
کر رہی ہے۔ اپنی بیتابی سے وہ بر جن کی بیتابی کا اندازہ لگانے لگا اور بنارس جانے کا
مصمم ارادہ کر لیا ۔ دو بجے رات کا وقت تھا چاروں طرف موت کا سناٹا چھایا ہوا تھا۔
نیند نے سارے شہر پر ایک گھٹا ٹوپ چادر پھیلا دی تھی۔ کبھی کبھی پیڑوں کی
سنسناہٹ سنائی دے جاتی تھی۔ دھواں مکانوں اور درختوں پر ایک سیاہ غلاف کی
طرح لپٹا ہوا تھا اور سڑک کی لالٹینیں دھوئیں کی سیاہی میں ایسی نظر آتی تھیں، جیسے
بادل میں چھپے ہوئے تارے۔
پرتاپ چند ریل گاڑی سے اتر اتو اس کا اتو اس کا دل بانسوں اچھل رہا تھا اور ہاتھ پاؤں
کا پیتے تھے ۔ یہ زندی میں پہلا موقع تھا کہ گناہ کا اسے تجربہ ہوا۔ افسوس کہ دل کی یہ
کیفیت عرصے تک قائم نہیں رہتی ۔
نفس اس منزل دیوار کو طے کر لیتا ہے جس نے کبھی شراب نہیں پی اسے شراب کی
بو سے نفرت ہے۔ شاید پہلی با ر وہ پیسے گا تو گھنٹوں اس کا منہ بدمزہ رہے گا اور تعجب
کرے گا کہ کیوں لوگ اس زہریلی اور کڑوی چیز کے گرویدہ ہیں۔ مگر چند ہی دنوں
میں اس کی نفرت غائب ہو جاتی ہے اور وہ بھی آب سرخ کا غلام ہو جاتا ہے ۔ گناہ کا
مزہ شراب سے بہت زیادہ ہوتا ہے۔
پرتاپ چند اندھیرے میں آہستہ آہستہ جارہا تھا۔ اس کے قدم جلد جلد نہیں اٹھتے
تھے ۔ کیونکہ گناہ نے اس کے پیروں میں بیڑیاں ڈال دی تھیں اس ولولہ مسرت کا جو
ایسے موقعوں پر قدموں کو تیز کر دیتی ہے۔
پر تاپ کا سر دھم وھم کر رہا تھا اور خوف سے پنڈلیاں کانپ رہی تھیں ۔ سوچتا بچارتا
گھنٹہ بھر میں وہ منشی شیاما چون کی شاندار حویلی کے سامنے جا پہنچا۔
آج تاریکی میں یہ حویلی بہت ہی بھیا تک معلوم ہو رہی تھی ، جیسے گناہ کا بھوت
لیے بیٹھی تھی اور دیوار کی طرف دیکھ دیکھ کر کاغذ پر کچھ لکھتی جاتی تھی جیسے کوئی شاعر بحر
خیال سے موتی نکال رہا ہو۔ قلم کو دانتوں تلے دبا کر کچھ سوچتی او لکھتی اور ذرا دیر کے
بعد دیوار کی طرف تا کنے لگتی ۔
پر تاپ بہت دیر تک سانس روکے ہوئے یہ دلچسپ نظارہ دیکھتا رہا۔ نفس اسے بار
بار ٹہو کے دیتا مگر یہ ایمان کا آخری قلعہ تھا۔ اس وقت ایمان شکست کھا جانا گویا
پہلوئے دل میں شیطان کا جگہ پانا تھا۔ ایمان اور نتائج کے خوف نے اس وقت
پر تاپ کو اس غار میں گرنے سے بچالیا جہاں سے مرتے دم تک اسے نکلنا نصیب نہ
ہوتا ۔ بلکہ یہ کہنا زیادہ مناسب ہے کہ غار معصیت سے بچانے والا اس وقت ایمان
نہ تھا بلکہ نتائج کے خوف اور پشیمانی کا خیال تھا ۔ بسا اوقات جب ہمارا ایمان مغلوب
ہو جاتا ہے تو نتائج کا خوف ہم کو بد کرداریوں سے بچالیتا ہے۔ بر جن کے چہرے پر
با وجو د زردی کے ایک ایسی رونق تھی جو قلب کی صفائی اور خیال کی بلندی کا پتہ دے
رہی تھی۔ اس کے بشرے کی متانت او رنگہا کی بلندی کا پتہ دے رہی تھی ۔
پاکیزگی میں نفس سرکش کے لیے وہ جاں گداز تا زیانہ تھا۔ جس سے پرتاپ کے
نفس کا جانبر ہونا محال تھا۔ کیونکہ وہ راہ معصیت میں اس کا یہ پہلا سفر تھا۔ وہ ایسا موثر
ہوا کہ رونے لگا۔ نفس کے جتنے خیالات فاسد اس کے دل میں پیدا کر دیئے تھے وہ
سب اس نظارے نے یوں غائب کر دیئے جیسے اجالا اندھیرے کو دور کر دیتا ہے ۔
اس وقت اسے یہ خواہش ہوئی کہ اس کے پیروں پر گر کر اپنی ان خطاؤں کی معافی
مانگ لوں۔
جیسے کسی مہاتما سنا لیسی کے روبرو جا کر ہمارے دل کی کیفیت ہو جاتی ہے اسی طرح
پر تاپ کے دل میں خود بخو داعزاز و احترام کے خیالات پیدا ہوئے ۔ وہ اپنی اخلاقی
پستی پر ایسا نادم ہوا کہ بر جن کے سامنے جانے کی ہمت نہ پڑی۔ شیطان یہاں تک
لایا مگر آگے نہ لے جا سکا۔ وہ الٹے قدم لوٹا اور ایسی تیزی سے باغیچہ میں آیا اور چار
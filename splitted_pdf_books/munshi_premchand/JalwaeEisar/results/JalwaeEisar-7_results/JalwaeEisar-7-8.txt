چڑھے ہوئے تھے۔ انہوں نے ایسی ایسی موشگافیاں کیں اور ایسے ایسے نکتے نکالے
کہ تھانیدار کی قلعی کھل گئی ۔ چھ مہینہ تک مقدمہ چلا اور دھوم دھام سے چلا۔
سرکاری وکیلوں نے بڑے بڑے زور لگائے مگر گھر کے بھیدی سے کیا چھپ سکتا تھا۔
نتیجہ یہ ہوا کہ ڈپٹی صاحب نے سب ملزموں کو رہا کر دیا اور اسی دن شام کو تھانیدار
صاحب معطل کر دیئے گئے ۔
جب ڈپٹی صاحب فیصلہ سنا کر لوٹے تو ایک ہمدرد اہلکار نے کہا حضور تھانیدار
صاحب سے ذرا ہوشیار رہیے گا۔ آج بہت جھلایا ہوا تھا۔ پہلے بھی دو تین افسروں کو
زک پہنچا چکا ہے ، آپ پر بھی ضرور وار کرے گا۔ ڈپٹی صاحب نے سنا اور مسکرا کر اس
کا شکریہ ادا کیا مگر اپنی حفاظت کے لیے مزید انتظام نہ کیا۔ انہیں یہ خیال بزدلانہ
معلوم ہوتا تھا را دعا اہیر بہت ضد کرتا رہا کہ میں آپ کے ساتھ رہوں ۔ کاشی بھر بھی
بہت پیچھے پڑا رہا مگر انہوں نے کسی کو ساتھ نہ رکھا اور حسب معمول اپنا فرض انجام
دیتے رہے۔
ظالم خاں بات کا دھنی تھا۔ وہ زندگی سے ہاتھ دھو کر بابو شیاما چون کے پیچھے پڑ
گیا۔ ایک روز وہ شیاما چون سیر کر کے شیو پور سے کچھ رات گئے واپس آ رہے تھے کہ
پاگل خانہ کے قریب کچھ فٹن کا گھوڑا د بکا اور دم زدن میں ظالم خاں نے ایک درخت
کی آڑ سے نکل کر پستول کا نشانہ لگایا ۔ پٹانے کی آواز ہوئی اور بابو شیاما چون کے سینہ
سے گولی پار ہوگئی ۔ پاگل خانہ کے گارڈ کے سپاہی دوڑے اور ظالم خاں کو گرفتار کر لیا۔
سائیں نے اسے بھاگنے نہ دیا ۔
اس حادثہ نے خاندان کی تباہی کا سامان پورا کر دیا ۔ پریم وتی یوں تو بہت نیک
مزاج اور مجتبی عورت تھی مگر ان حادثات نے اس کے مزاج اور برتاؤ میں ایکا ایک بڑی
تبدیلی پیدا کر دی ۔ اس کے حواس میں فرق آگیا ۔ بات بات پر بر جن سے چڑ جاتی
اور طعنے مارنے لگتی۔ اسے خدا جانے کیونکر وہم ہو گیا تھا کہ یہ سب آفت اسی بہو کی
کملا چرن کی بے ہنگم موت برج رانی کے لیے موت سے کم نہ تھی۔ اس کی زندگی
کی آرزوئیں اور ولولے سب مٹی میں مل گئے کیا کیا ارادے تھے اور کیا ہو گیا۔ مردم
مرنے والی صورت اس کی آنکھوں میں پھرا کرتی تھی ۔ اگر ذرا دیر کے لیے آنکھیں
جھپک جاتیں تو اس کی تصویر ہو بہو آنکھوں کے سامنے آجاتی۔
بعض اوقات آفات ارضی و سماوی کو کسی خاص شخص یا خاندان سے اس سا ہو جاتا
ہے۔ کملا چرن کا داغ مرجھانے بھی نہ پایا تھا کہ بابو شیاما چون کی باری آگئی۔
شاخوں کے کاٹنے سے درخت کو مرجھاتے دیکھ کر اب کی آسمان نے جڑ ہی کاٹ
دی۔ رام دین پانڈے بڑا کینہ پرور شخص تھا۔ جب تک ڈپٹی صاحب مجگاؤں میں
تھے دبکا بیٹھا تھا۔ مگر جو نبی وہ شہر کو لوٹے اس نے اور دھم مچانا شروع کر دیا۔ سارا
گاؤں کا گاؤں اس کا دشمن تھا۔ جن نگاہوں نے مجگاؤں والوں نے ہولی کے دن
اس کی طرف دیکھا تھا وہ نگاہیں اور تیور اس کے کلیجہ میں کانٹے کی طرح کھٹک رہے
تھے۔ جس حلقہ میں جگاؤں واقع تھا اس کے تھانیدار صاحب ایک بڑے گھاگ
آزمودہ کار راشی تھے ۔ ہزاروں کی رقمیں ہضم کر جائیں مگر ڈ کار تک نہ لیں۔ مقدمے
بنانے اور ثبوت بہم پہچانے میں ایسے مشاق تھے کہ راہ چلتے آدمی کو پھانس لیں ۔ اور
پھر کسی کے چھڑائے نہ چھوٹے۔ حکام ان کے سب ہتھکنڈوں سے واقف تھے۔ مگر
ان کی ہشیاری اور معاملہ دانی کے مقابلہ میں کسی کا کچھ بس نہ چلتا تھا۔ رام دین
تھانیدار صاحب سے ملا اور اپنے زخم جگر کی دوا مانگی ۔ اس کے ہفتہ بھر بعد جنگاؤں
میں ڈاکہ پڑا۔ ایک مہاجن شہر سے آرہا تھا نمبردار کے ہاں رات کو ٹھہرا۔ ڈاکوؤں
نے اسے لوٹ کر گھر نہ جانے دیا۔ صبح کو تھانیدار صاحب تحقیقات کو آئے اور ایک ہی
رسی میں سارے گاؤں کو باندھ لے گئے ۔
حسن اتفاق سے مقدمہ بابو شیاما چرن کے اجلاس میں پیش ہوا۔ انہیں پہلے ہی
سے سارا کچا چٹھا معلوم تھا اور یہ تھانیدار صاحب بہت دنوں سے ان کی آنکھوں پر
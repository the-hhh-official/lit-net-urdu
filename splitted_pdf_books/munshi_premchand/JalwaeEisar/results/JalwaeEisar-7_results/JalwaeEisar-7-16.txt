سامنے کھڑا ہو۔ پرتاپ دیوار کی آڑ میں کھڑا ہو گیا ۔ کسی نے اس کے پیر باندھ
دیئے ۔ آدھ گھنٹہ وہ یہی سوچتا رہا کہ لوٹ چلوں یا اندر چلوں اگر کسی نے دیکھ لیا تو
غضب ہو جائے گا۔ بر جن مجھے دیکھ کر کیا سوچے گی ؟ کہیں ایسا نہ ہو کہ میری یہ
حرکت مجھے ہمیشہ کے لیے اس کی نظروں سے گرا دے ۔ مگر ان سب اندیشوں پر
شیطان کی کشش غالب آئی۔
نفس کے بس میں ہو کر انسان کی نیک و بد کی تمیز باقی نہیں رہ جاتی ۔ اس نے دل کو
مضبوط کیا اور اس بزدلی پر اپنے تئیں ملامت کرنے لگا۔
بعد ازاں مکان کے عقب کی طرف جا کر باغیچہ کی چار دیواری سے اندر پھاند
پڑا ۔ باغیچہ سے مکان کے اندر جانے کے لیے ایک چھوٹا سا دروازہ تھا۔ اتفاق سے
وہ اس وقت کھلا تھا ۔ پرتاپ کو اس وقت یہ ایک نیک فال سا معلوم ہو ا مگر فی الواقع
یہ خانہ مصیبت کا دروازہ تھا ۔ اندر جاتے وقت پر تاپ کے ہاتھ پاؤں تھر تھرانے
لگے۔ دل میں ایسی غضب کی دھڑکن تھی معلوم ہوتا تھا وہ سینہ سے باہر نکل پڑے گا
اس کا دم گھٹتا تھا۔ ایمان نے اب کی بہت زور لگایا ۔ اپنی ساری قوت صرف کر دی مگر
نفس کا پر زور دھارا رک نہ سکا۔
پرتاپ دروازے کے اندر داخل ہوا، اور آنگن میں تلسی کے چبوترے کے پاس
چوروں کی طرح کھڑا سوچتا رہا کہ بر جن سے کیونکر ملاقات ہو۔ مکان کے سب
دروازے بند ہیں کیا بر جن بھی یہاں سے چلی گئی ؟
یکا یک اسے بند دروازے کی دراڑوں سے ہلکی سی روشنی کی شعاع دکھائی دی۔
اسے دیکھتے ہی اس کے جگر نے ایسی قلانچ بھری گویا ہوا میں اڑ جائے گا۔ دبے
پاؤں اسی طرف چلا اور دراڑ میں آنکھ لگا کر اندر کی کیفیت دیکھنے لگا۔ اس کی سانس
اس وقت بڑی تیزی سے چل رہی تھی ۔
برجن ایک سفید ساڑھی پہنے چہرہ زرد، بال بکھرے ہوئے فرش پر ہاتھ میں قلم
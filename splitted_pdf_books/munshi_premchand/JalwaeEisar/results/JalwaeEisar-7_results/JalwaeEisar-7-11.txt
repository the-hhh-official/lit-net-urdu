مگر پریم وتی پر اس کے آنے کا مطلق اثر نہ ہوا ، وہ اس کے گلے مل کر بھی نہ روئی۔
اس کے بچے کی طرف آنکھ اٹھا کر نہ دیکھا۔ اس کے دل میں اب محبت اور انسا نیت
نام کو بھی باقی نہ رہی تھی ۔ جیسے گنے سے رس نکال کر صرف فضلہ باقی رہ جاتا ہے اسی
طرح جس انسان کے دل سے محبت نکل گئی ، وہ گوشت پوست کا ایک تو وہ رہ گیا۔
دیوی دیوتا کا نام زبان پر آتے ہی اس کے تیور بدل جاتے تھے۔ مجگاؤں میں جنم
اشمئی ہوئی ، لوگ ٹھا کر جی کا برت رکھے ہوئے تھے اور چندہ سے ناچ کرناے کی
تیاریاں ہو رہی تھیں مگر پر یم وتی نے عین جنم کے موقع پر اپنے گھر کی مورتی کھیت
میں پھنکوا دی۔ ایکارشی برت چھوٹا ، دیوتاؤں کی پوجا چھوٹی ، وہ پریم وتی ہی نہ تھی ۔
سیوتی نے جوں توں کر کے یہاں دو مہینہ کائے ۔ اس کی طبیعت بہت گھبراتی۔
کوئی سکھی سہیلی بھی تھی جس کے ساتھ بیٹھ کر دن کاٹتی۔ برجن نے تلسا کو اپنی سکھی
بنا لیا تھا۔ مگر سیونی کا مزاج امیرانہ واقع ہوا تھا ۔ ایسی عورت سے میل جول وہ اپنے
لیے باعث ننگ سمجھتی تھی ۔ تلسا بچاری کئی بار آئی ۔ مگر جب دیکھا کہ یہ دل کھول کر
نہیں ملتی تو آنا جانا چھوڑ دیا۔
تین مہینہ گزر چکے تھے ایک روز سیوتی دن چڑھے تک سوتی رہی ۔ پر ان ناتھ نے
رات کو بہت رلایا تھا۔ جب نیند کھلی تو کیا دیکھتی ہے کہ پریم وتی اس کے بچے کو گود
میں لیے چوم رہی ہے۔ کبھی آنکھوں سے لگاتی ہے اور کبھی چھاتی سے چمٹاتی۔
سامنے انگیٹھی پر ہپا پک رہا تھا۔ بچہ اس کی طرف اشارہ کر کے اچکتا ہے کہ کٹورے
میں جا بیٹھوں اور گرم گرم حلوہ چکھوں ۔ آج اس کا چہرہ کنول کی طرح کھلا ہوا تھا۔
شاید اس نے تاڑ لیا ہے کہ پریم وتی کے اجڑے ہوئے دل میں پریم نے آج پھر
باس کیا ہے ۔ سیوتی کو یقین نہ آیا چار پائی پر پڑے نیم باز آنکھوں سے تاک رہی
تھی ۔ گویا خواب دیکھ رہی ہے ۔ اتنے میں پر یم وتی پیار سے بولی ۔
بیٹی اٹھو دن چڑھ آیا “
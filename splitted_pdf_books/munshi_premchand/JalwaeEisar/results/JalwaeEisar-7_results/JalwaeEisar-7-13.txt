نازک ہو گئی ۔ مزاج کا صحیح ہونا گویا موت کا پروانہ تھا۔ اس مد ہوشی نے اسے اب تک
قید حیات میں رکھا تھا۔ ورنہ پر یم وتی جیسی نرم دل عورت باعث حوادث کے ایسے
جھونکے نہ برداشت کر سکتی تھی۔
سیوتی نے چاروں طرف تار ڈلوائے کہ آکر اماں کو دیکھ جاؤ مگر کہیں سے کوئی نہ
آیا ۔ پر ان ناتھ کو رخصت نہ ملی ۔ برجن بیمار تھی ۔ رہے رادھا چون وہ نینی تال سیر
کرنے گئے تھے۔ پریم وتی کو بیٹے کے دیدار کا شوق تھا۔ مگر جب ان کا خط آگیا کہ
میں اس وقت نہیں آسکتا تو اس نے آکر ایک لمبی سانس لی اور آنکھیں موند لیں اور
ایسی سولی کہ پھر اٹھنا نصیب نہ ہوا ۔
20
نفس کی سرکشیاں
انسان کا دل ایک راز سر بستہ ہے، کبھی تو وہ لاکھوں کی طرف آنکھ اٹھا کر نہیں دیکھتا
اور کبھی چند پیسوں پر پھسل جاتا ہے۔ کبھی صدہا بے گناہوں کے خون پر اف تک نہیں
کرتا اور کبھی ایک بچے کو روتا دیکھ کر رو دیتا ہے۔
پرتاپ چند اور کملا چون میں اگر چہ برادرانہ محبت تھی مگر کملا کی بے ہنگام موت پر جو
صدمہ پر تاپ چند کو ہونا چاہیے تھا وہ نہ ہوا۔ سن کر وہ چونک ضرور پڑا اور ذرا دیر کے
لیے مغموم بھی نظر آیا مگر وہ ملال جو کسی شخص کو اپنے سچے دوست کی وفات پر ہوتا ہے
اسے نہ ہوا۔ اس میں شک نہیں کہ شادی سے پہلے اس نے بر جن کو اپنی بہن سمجھنا
شروع کیا تھا ۔ تا ہم اس خیال میں اسے پوری کامیابی نہ حاصل ہوئی ۔ وقتا فوقتا اس
کا و ہم اس پاک رشتہ کے حدود سے بہت آگے بڑھ جاتا تھا۔ کملا چون سے اسے
بذات خاص کوئی ایسی محبت نہ تھی ۔ اس کی جو خاطر و مدارات اور محبت وہ کرتا تھا۔ وہ
کچھ تو اس خیال سے کہ بر جن سن کر خوش ہو گی ، اور کچھ اس خیال سے کہ سوشیلا کی
موت کا کنارہ اسی طرح ادا ہو سکتا ہے۔ جب برجن سرال چلی آئی تو البتہ کچھ دنوں
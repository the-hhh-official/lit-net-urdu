قدم میں زنجیر گرا انبار کا کام کرتیں ۔ یہاں تک کہ وہ اٹھ کھڑا ہوتا اور دل میں کہتا کہ
میری زندگی یونہی خواب دیکھنے میں گزرے گی۔
رفتہ رفتہ اس کی یہ حالت ہو گئی کہ کھانے پینے کی مطلق سدھ نہ رہتی ۔ سویرے سے
شام تک دیوانہ وار بیٹھا ہوا درختوں کی شاخوں اور پتھر کی چٹانوں سے نظریں ملایا
کرتا تھا، خیال کی طاقت بڑی زبردست ہوتی ہے۔
قومی خدمت کے خیال میں فرق رہتے رہتے اس کے دل میں درد کا سچا جذ بہ پیدا
ہوا جس کے بغیر بے غرض خدمت محال ہے۔ کسی بوڑھے ضعیف کو لکڑیاں توڑتے
دیکھتا تو خود اس کی لکڑیاں توڑ کر اس کے گھر تک پہنچا آتا۔ بھولے بھٹکے مسافروں کو
ساتھ لے کر آبادی تک جاتا ۔ ان کاموں میں اسے روحانی مسرت حاصل ہوتی۔
یہاں تک کہ آس پاس کی آبادیوں میں ان نیک کاموں کا شہرہ ہو گیا۔ لوگ سمجھنے
لگے کہ کوئی مہاتمارشی ہیں۔
عورتیں آئیں کہ مجھے سال بھر سے لڑکا نہیں ہوا۔ کوئی تعویذ دیجئے ۔ مرد آتے کہ
میرے روزگار کی فکر کر دیجئے ۔ آخر پرتاپ چند یہاں سے بھاگا اور دشوار گزار
گھاٹیوں کو چیرتا ہوا بہت دور نکل گیا۔ یہاں ایک اونچی چوٹی پر ایک چھوٹی سی منڈیا
تھی۔ اس کے قریب ایک چٹان پر اس نے اپنا آسن جمایا۔
یہاں رہتے اسے چھ مہینے گزر گئے اور اب اسے اپنے دل میں ایک باطنی طاقت
محسوس ہونے لگی۔ جذب خیال کی قوت پیدا ہو گئی ۔ مگر اس کی آتما ابھی تک کمزور
تھی۔ اس کا ثبوت بھی اسے جلدی مل گیا ۔
ایک روز وہ شام کے وقت بیٹھا ہوا تھا کہ یکا یک شیر کی ہولناک گرج اس کے
کانوں میں آئی۔ آواز سنتے ہی اس کے رونگٹے کھڑے ہو گئے اور دل دھڑکنے لگا۔
مگر وہ سنبھل کر بیٹھا اور ادھر ادھر چوکنی نگاہوں سے تا کنے لگا کہ آواز کدھر سے آئی
ہے۔
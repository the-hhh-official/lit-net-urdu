لائی ہوئی ہے۔ یہی سبز قدم جب سے گھر میں آئی ہے گھر ستیا ناس ہو گیا ۔ اس کا پودا
خراب ہے۔ کئی دفعہ اس نے بر جن سے کھول کر کہہ دیا تھا کہ تمہاری چکنی چپڑی
صورت نے مجھے موہ لیا تھا۔ میں کیا جانتی تھی کہ تمہارے چرن ایسے منحوس ہیں ۔
بر جن یہ باتیں سنتی اور کلیجہ مسل کر رہ جاتی ۔ جب دن ہی برے آگئے تو بھلی باتیں
کیونکر سننے میں آئیں۔ یہ آٹھوں پہر کی کوفت اسے حسرت کے آنسو بھی بہانے نہ
دیتی۔ آنسو نکلتے ہیں جب کوئی ہمدرد ہو۔ اور دلسوزی کرے کوفت اور لعن طعن کی
آگ سے آنسو خشک ہو جاتے ہیں۔
ایک روز بر جن کا جی گھر بیٹھے بیٹھے ایسا گھبرایا کہ وہ ذرا دیر کے لیے باغیچہ میں چلی
گئی ۔ آہ اس باغیچہ میں کیسے کیسے لطف کے دن گزارے تھے ۔ اس کا ایک ایک پودا
مرنے والے کی محبت بیکراں کی یاد گار تھا۔ کبھی وہ دن بھی تھے کہ ان پھولوں اور پتیوں
کو دیکھ کر دل باغ باغ ہو جاتا تھا اور رنسیم دل پر زخموں کا نشہ پیدا کر دیا کرتی تھی۔ یہی
مقام ہے جہاں بہت سی شامیں آغوش محبت میں گزری تھیں، اور شراب محبت کے
دور چلے تھے، اس وقت پھولوں کی نازک نازک پنکھڑیاں نازک نازک ہونٹوں کا
خیر مقدم کرتی تھیں ۔ مگر افسوس آج ان کے سر جھکے ہوئے تھے اور زبان بند تھی ۔ کیا یہ
وہ جگہ نہ تھی جہاں البیلی مالن پھولوں کا مار گوندھتی تھی مگر بھولی مالن کو کیا معلومت ها
کہ اسی جگہ اسے اپنی آنکھوں سے نکلے ہوئے موتیوں کے ہار گوندھنے پڑیں گے ۔
انہیں خیالوں میں بر جن کی نگاہیں اس کنج کی طرف اٹھ گئیں، جہاں سے ایک بار کملا
چران مسکراتا ہوا نکا تھا۔ گویا وہ پتیوں کی جنبش اور اس کے کپڑوں کی جھلک دیکھ رہی
ہے۔ اس کے چہرے پر اس وقت ہلکی سی مسکراہٹ نمودار تھی جیسے گنگا میں ڈوبتے
ہوئے آفتا کی زرد اور نہین کرنوں کا مکس پڑتا ہے۔ ایکا ایک پریم وتی نے آکر کرخت
آواز میں کہا۔
بگ آپ کو سیر کرنے کا شوق چرایا ہے؟“
4
جگاؤں
پیارے اہم ظالم ہو ، سنگدل ہو ، بیوفا ہو ، بے رحم ہو، بے درد ہو ، جھوٹے ہو اور میں
تمہیں کیا گالیاں دوں۔ اور کیا کوسوں ، کاش تم اس وقت میرے سامنے ہوتے تو
اس سنگدلی کا جواب دیتی۔ میں کہہ رہی ہوں ، تم دغا باز ہو، میرا کیا کر لو گے نہیں
آتے ہو مت آؤ، رلانا منظور ہو تو رلا و مگر میں روؤں کیوں ، میری بلا روئے ، جب
آپ کو اتنا خیال نہیں کہ دو گھنٹہ کا سفر ہے ذرا اس کی خبر لیتا آؤں؟ تو مجھے کیا غرض
ہے کہ روؤں اور جان کھوؤں۔
ایسا غصہ آرہا ہے کہ خط چاک کر کے رکھ دوں اور پھر تم سے بات نہ کروں ۔ ہائے!
تم نے میرے ارمان کیسے خاک میں ملا دیئے ۔ ہولی ، ہولی! اس ایک لفظ میں
میرے لیے جادو بھرا تھا۔ کسی کی زبان سے نکالا اور میرے دل نے گد گدانا شروع کر
دیا۔ مگر افسوس ہوئی گزرگئی اور میں نا کام اور نا مرادرہ گئی۔ پہلے یہ لفظ سن کر دل میں
گدگدی ہوتی تھی اب کلیجہ مسوستا ہے۔ اپنی اپنی قسمت ہے، گاؤں کے بھوکے ننگے
لنگوئی میں بھاگ کھیلیں، خوشیاں منائی جائیں۔ رنگ اڑائیں اور میں بیوگنی اپنی
چار پائی پر سفید ساڑھی پہنے بڑی ہوں قسم لے لو جو اس پر ایک سرخ دھبہ بھی پڑا
ہو۔ قسم لے لو جو میں نے بغیر یا گلال ہاتھ سے چھوا ہو۔ میری عطر سے بھی ہوئی عبیر،
کیوڑے میں گھلی ہوئی گلال، تکلیف سے بنائے ہوئے پان سب تمہاری سرد بے
مہری کا رونا رو رہے ہیں ۔ مادھوی نے جب بہت بہٹ کی تو میں نے ایک سرخ ٹیکہ
لگوالیا مگر آج ان شکایتوں کا خاتمہ ہوتا ہے۔ اگر پھر کوئی کلمہ شکایت زبان سے نکلے
تو زبان کاٹ لینا۔
پرسوں سر شام ہی گاؤں میں چہل پہل مچنے لگی ۔ نوجوانوں کی ایک جماعت ہاتھ
میں دف لیے مغلظات بکتی دروازے دروازے پھیرے لگانے لگی ۔ مجھے نہ معلوم تھا
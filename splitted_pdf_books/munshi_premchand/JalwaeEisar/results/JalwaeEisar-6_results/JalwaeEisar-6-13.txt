6
جگاؤں
میرے جان سے پیارے بالم!
پورے پندرہ دن کے بعد تم نے بر جن کو یاد کیا۔ خط کو بار بار پڑھا، چوما اور آنکھوں
سے لگایا ۔ اور ایک ایک حرف کا مزہ لیا ۔ تمہارا خط بلا رلائے نہیں مانتا۔ میں یوں بھی
بہت رویا کرتی ہوں ۔ تم کو کن کن باتوں کی یاد دلاؤں۔ میرا دل ایسا کمزور ہے کہ
جب کبھی ان باتوں کی طرف خیال جاتا ہے تو عجیب بے چینی سی ہو جاتی ہے ۔ گرمی
سی معلوم ہونے لگتی ہے اور ایک بڑا بے چین کرنے والا، بڑا با مزہ ، بہت رلانے
والا ، بہت پر درد حسرت محسوس ہونے لگتا ہے۔ جانتی ہوں کہ تم نہیں آ رہے ہو۔ اور
نہ آؤ گے مگر بار بار دروازہ پر جا کر کھڑی ہو جاتی ہوں کہ تم آتو نہیں گئے ۔ آج کل
تمہارے لیے ایک بوٹے دار میض تیار کر رہی ہوں ۔ جی چاہتا ہے تم یہاں آتے ،
میں کہتی ذرا ٹھہرو ۔ دیکھو ٹھیک گئی ہے یا نہیں ، تب سلائی طے کرنے لگتی ۔ تم کچھ اور
مانگتے میں کچھ اور مانگتی مگر لو ، ایسی باتیں نہ کروں گی تمہارا ہرج ہو گا۔
کل شام کو یہاں ایک بڑا دلفریب تماشا دیکھنے میں آیا۔ یہ دھوبیوں کا ناچ تھا۔
پندرہ میں آدمیوں کی ایک جماعت تھی ۔ ان میں نوجوان شخص سفید پیشواز پہنے کمر
میں بے شمار گھنٹیاں باندھے سر میں گھنگرو پہنے۔ سر پر ایک لال ٹوپی رکھے ناچ رہا
ہے۔ جب یہ شخص نا پتا تو مردنگ بجنے لگتی ہے۔ معلوم ہوا کہ یہ لوگ ہولی کا انعام
نا ملنے آئے ہیں ۔ یہ ذات بھی عجیب انعام لینے والی ذات ہے۔ آپ کے یہاں کوئی
کام کاج ہو تو انہیں انعام دیجیے اور ان کے یہاں کام کاج ہو تو بھی انعام دیجیے یہ
لوگ ناچتے وقت گیت نہیں گاتے۔ ان کا گانا ان کی شاعری ہے پیشواز والا شخص
ڈھول پر ہاتھ رکھ کر ایک برہا کہتا ہے ، دوسرا آدمی سامنے آکر اس بر ہے کا جواب دیتا
ہے اور دونوں فی البدیہہ کہتے ہیں اس ذات میں شاعرانہ قابلیت بہت زیادہ ہے۔
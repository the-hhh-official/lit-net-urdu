18
بالک رام اور کملا چون
پر تاپ چند کو الہ آباد کالج میں پڑھتے تین سال ہو چکے تھے اور اس مدت میں اس
نے ہم چشموں اور اتالیقوں کی نگاہوں میں بہت ممتاز درجہ حاصل کر لیا تھا۔ کالج کی
زندگی کا کوئی ایسا شعبہ نہ تھا، جہاں اس کے کمالات نے قدردانی کا سہرا نہ پہنا ہو۔
پروفیسر اس پر فخر کرتے اور طلبا اسے اپنا ر ہنما سمجھتے ۔ جس طرح کھیل کے میدان میں
اس کا دست اعجاز نمایاں تھا ، اسی طرح لیکچر روم میں اس کی قابلیت اور نکتہ رسی مسلمہ
تھی کالج کے متعلق ایک انجمن احباب قائم کی گئی۔ شہر کے علم دوست روسا ، کالج کے
پروفیسر سب اس کے ممبر تھے۔ پرتاپ اس انجمن کا ماہ درخشاں تھا۔ یہاں ملکی و تمدنی
مسائل پر مباحثے ہوا کرتے تھے ، اور پرتاپ کی تقریر میں ایسی پر زور اور مدلل ہوتیں
کہ پروفیسروں کو بھی اس کی وسعت تحقیقات اور تلاش پر حیرت ہوتی ۔ اس کی
تقریریں اور تحریر دونوں ہی میں جادو تھا۔ جس وقت وہ اپنا سادہ لباس پہنے پلیٹ
فارم پر جاتا تو حاضرین کی آنکھیں اس کی طرف اٹھ جاتیں اور دلوں میں گدگدی
ہونے لگتی ۔ اس کا انداز تقریر ، اس کے اشارے، اس کا لب ولہجہ، اس کے اعضاء کی
حرکت بھی ایسے موثر تھے کہ اس کی تقریر میں گویا قدرت نے اثر بھر دیا ہے۔ جب
تک پلیٹ فارم پر رہتا حاضرین پر ایک تسخیر کا عالم ہوتا ۔ مرحبا کے نعرے بار ہا بلند
ہوتے ۔ اس کا ایک ایک فقرہ دلوں میں چبھ جاتا اور زبان سے بے اختیا رواہ واہ کا
شور بلند ہوتا ۔ اسی خیال سے اس کی تقریر میں عموما اختتام کے وقت ہوا کرتی تھیں
کیونکہ زیادہ تر سر کار انجمن صرف اس کی گرم زبانیوں کا لطف اٹھانے کے لیے آیا
کرتے تھے۔ اس کے الفاظ اور انجمن اور انداز میں خدا د داد اثر تھا جو قوت کسب سے
بہت بلند ہے۔ ادب اور تاریخ اس کی تحقیقات اور مطالعہ کے خاص صیغے تھے۔
قوموں کے عروج و زوال اور اس کے اسباب و حالات پر اکثر تقریر میں کرتا ۔ اس
وقت ان جگر کاویوں کے محرک زیادہ تر حاضرین کے نعرہ ہائے تحسین ہوتے تھے۔
اور انہیں کو اپنی محنت کا کافی بدل سمجھتا تھا۔ ہاں اس کے مذاق کی یہ روش دیکھ کر دیہ
البتہ قیاس کیا جا سکتا تھا کہ یہ ہو نہار بروا آگے چل کر کیسے کیسے پھول پھل لائے گا اور
کیسے رنگ روپ نکالے گا ابھی تک اس نے ایک لمحہ بھر بھی غور نہیں کیا تھا کہ میری
آئندہ زندگی کی کیا کیا صورت ہو گی۔ کبھی سوچتا پروفیسر بن جاؤں گا اور خوب کتا بیں
لکھوں گا۔ کبھی وکالت کی طرف خیال دوڑاتا ۔ کبھی سوچتا کاش وظیفہ مل جائے تو
سول سروس کی تیاری کرلوں ۔ کسی ایک طرف خیال نہ جمتا تھا ۔
مگر پرتاپ چند ان طلباء میں سے نہ تھا جن کی تمام کوششیں مباحثے اور کتابوں ہی
تک محدو درجاتی ۔ اس کے وقت اور لیاقت کا ایک قلیل حصہ رفاہ عامہ کے کاموں میں
بھی صرف ہوتا تھا۔ اس نے خلقتنا ایک ہمدرد اور غریب پرور دل پایا تھا۔ اور عوام
میں ملنے جلنے اور کام کرنے کی لیاقت اسے باپ سے وراثت میں ملی تھی ۔ انہیں
مشاغل میں اس کی توجہ اور سرگرمی پورے جوش میں تھی ۔ اکثر شام کے وقت وہ کیٹ
گنج کٹرہ کی متعفن گلیوں کی خاک چھانتا دکھائی دیتا جہاں زیادہ تر نیچی ذاتیں آباد
تھیں۔ اس کی صورت ان حصوں سے بہت مانوس تھی ، جن لوگوں کے سایہ سے
اونچی ذات کا ہندو دور بھاگتا ہے۔ ان کے ساتھ پر تاپ ٹوٹی کھاٹ پر بیٹھ کر گھنٹوں
باتیں کرتا اور یہی وجہ تھی کہ ان محلوں کے بسنے والے اس پر فدا ہونے کو تیار تھے ۔
نخوت اور عیش پرستی پر دو عیوب پرتاپ چند میں نام کو بھی نہ تھے ۔ کوئی بیکس آدمی ہو
پرتاپ اس کی دستگیری کے لیے تیار تھا ۔ کوئی بیکس مریض ہو پرتاپ اس کا سچا خوار
اور تیمار دار تھا۔ کئی راتیں اس نے جھونپڑیوں میں کراہتے ہوئے مریضوں کے
سرہانے کھڑے رہ کر گزار دی تھیں۔ اسی غرض سے اس نے رفاہ عامہ کی ایک سبھا
قائم کر رکھی تھی۔ اور ڈھائی سال کے مختصر زمانے میں اس انجمن نے جتنی کارگزاری
سے پبلک کی سیوا کی تھی۔ اس کی مثال مانا مشکل ہے۔
ا
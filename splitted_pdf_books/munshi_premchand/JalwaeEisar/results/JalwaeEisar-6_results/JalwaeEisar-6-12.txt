پر کیا بیتی ۔ نظر دوڑا کر دیکھا تو ایک کھلے میدان میں جو اناج کے کٹ جانے سے
گفت دست ہو رہا تھا۔ تلسا ، رادھا اور مؤنی گائے نظر آئیں۔ تینوں گھمسان اولوں
کی زد میں پڑے ہوئے تھے۔ تلسا کے گھر سر پر ایک چھوٹی سی ٹوکری نظر آئی اور
رادھا کے سر پر ایک بڑا سا گٹھا ۔ میری آنکھوں میں آنسو بھر آئے کہ نہیں معلوم ان
بیچاروں کا کیا حشر ہوگا۔ دفعتاً ایک سخت جھونکے نے رادھا کے سر سے گٹھا گرا دیا۔
گٹھے کا گرنا تھا کہ دم زدن میں تلسا نے اپنی ٹوکری اس کے اس پر اوندھا دی نہیں
معلوم اس پھول سے جسم پر کتنے اولے پڑے۔ اس کے ہاتھ کبھی پیٹھ پر جاتے کبھی
سر سہلاتے ۔ ایک سیکنڈ تک سے زیادہ یہ حالت رہی ہو گی کہ رادھا نے بجلی کی تیزی
سے جھپٹ کر گٹھا اٹھا لیا اور ٹوکری تلسا کو دے دی۔ کیسی زبر دست محبت ہے ۔
ظالم آسمان نے سارے سامان بگاڑ دیئے سویرے عورتیں گاتے ہوئے جا رہی
تھیں شام کو گھر گھر ماتم بپا تھا۔ کتنوں کے سر لہولہان ہو گئے۔ کتنے ہلدی پی رہے
تھے۔ فصل ستیا ناس ہو گئی۔ اناج برف کے تلے دب گیا۔ بخار کا زور ہے ۔ سارا
گاؤں اسپتال بنا ہوا ہے۔ کاشی بھر کی پیشن گوئی صادق آتی ۔ ہولی کے شعلوں کا راز
ظاہر ہو گیا۔ فصل کا یہ حال ہے اور مالگزاری وصول کی جا رہی ہے۔ بڑی بدعت ہو
رہی ہے ۔ مار دھاڑ ، گالی گفتہ ، غرض بھی سے کام لیا جا رہا ہے ، غریبوں پر یہ قہر خدا۔
تمہاری
برجن
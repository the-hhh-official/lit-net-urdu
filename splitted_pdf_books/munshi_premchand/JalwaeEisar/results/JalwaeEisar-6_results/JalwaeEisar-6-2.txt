کہ آج یہاں اتنی گالیاں کھانی پڑیں گی۔ شرمناک الفاظ ان کے منہ سے ایسے نکلتے
تھے جیسے پھول جھڑے۔ شرم و لحاظ کا نام نہ تھا۔ باپ بیٹے پر ، بیٹا باپ کے
سامنے گالیاں بک رہا تھا۔ باپ للکار کر بہو سے کہتا ہے آج ہوئی ہے بہو گھر میں
سر نیچا کیے سنتی ہے اور مسکرا دیتی ہے۔ ہمارے پٹواری صاحب تو ایک ہی حضرت
نکلے۔ آب شراب میں مخمور نغمہ میں چورا یک میلی سی ٹوپی سر پر رکھے اس جماعت کے
پیش رو تھے۔ ان کی بہو بیٹیاں بھی ان کے مغلظات کی طغیانی سے بچ نہ سکیں۔
گالیاں کھاؤ اور ہنسو ۔ اگر چہرے پر ذرا بھی ملال آئے تو لوگ سمجھیں گے اس کی محرم
کی پیدائش ہے خوب رواج ہے۔
تین بجے شب کے قریب یہ جماعت ہولی ماتا کے پاس پہنچی ۔ لڑکے آتشبازیاں
چھوڑ رہے تھے۔ میں بھی کئی عورتوں کے ساتھ گئی۔ وہاں عورتیں ایک طرف ہولیاں
گارہی تھیں ۔ آخر میں ہولی میں آگ لگنے کا وقت آیا ۔ آگ لگتے ہی دم کی دم میں
شعلے بلند ہوئے اور سارا آسمان سنہرے رنگ میں رنگ گیا۔
دور دور کے پیڑ پتے منور ہو گئے ۔ اب اس آتش کدہ کے چاروں طرف لوگ ہولی
ماتا کی جے جے چلا کر دوڑ نے لگے ۔ سبھوں کے ہاتھوں میں گیہوں اور جو کی بالیاں
تھیں جو وہ اس الاؤ میں پھینکتے جاتے تھے۔ جب شعلے بہت بلند ہو گئے تو لوگ ایک
کنارے کھڑے ہو کر پھر کبیر کہنے لگے۔ ایک گھنٹہ تک یہی کیفیت رہی۔ لکڑی کے
کندوں سے چٹاخ چٹاخ کی آوازیں نکل رہی تھیں ۔ مویشی اپنے اپنے کھونٹوں پر
مارے ڈر کے شیخ رہے تھے۔ تلسا نے مجھ سے کہا ” اب کی ہولی کی لوٹیڑھی جا رہی
ہے۔ کشل نہیں جب لو سیدھی اٹھتی ہے تو گاؤں میں سال بھر خوشی کا دور دورہ رہتا
ہے۔ لیکن لو کا ٹیڑھا ہونا منحوس ہے آخر شعلے تھمنے لگے۔ آنچ کی تیزی کم ہوئی ۔ تب
کچھ لوگ الاؤ کے نزدیک آکر غور سے دیکھنے لگے جیسے کوئی چیز تلاش کر رہے ہوں۔
تلہا نے بتلایا کہ جب بسنت کے دن ہولی کی بنیاد پڑتی ہے تو پہلے ایک ارنڈ گاڑ
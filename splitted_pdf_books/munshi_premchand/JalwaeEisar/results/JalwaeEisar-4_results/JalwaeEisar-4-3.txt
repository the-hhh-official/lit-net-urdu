برجن : ”برا کیوں مانوں گی، کہو کیا کہتی ہو ؟“
مہراجن: ”رات جو سیند پڑی تھی وہ چوروں نے نہیں لگائی تھی"
برجن : ”پھر کون تھے؟“
مہراجن: ”گھر ہی کے بھیدی تھے ، باہر کا کوئی نہیں تھا"
برجن : ”کیا کسی کہار کی شرارت تھی ؟“
مہراجن نہیں کہاروں میں ایسا کوئی نہیں ہے؟
برجن : ”پھر کون تھا ، صاف صاف کیوں نہیں کہتیں؟“
مہراجن : میرے دھیان میں تو چھوٹے بابو تھے، میں نے وہ لکڑی دے پھینکی
تھی ، وہ ان کے سر میں لگی ہر پھولا ہوا ہے
اتنا سننے ہی برجمن کے تیور بدل گئے اور چہرہ تمتما گیا ، غضبناک ہو کر بولی
برجمن : ”مہراجن ! ہوش سنبھال کر باتیں کر وہ تم ہیں یہ کہتے ہوئے شرم نہیں آتی۔ تم ہیں
ایسی بات کہنے کا حوصلہ ہوا؟ خود میرے سر پر الزام تھوپ رہی ہو۔ تمہارے
بڑھاپے پر ترس آتا ہے، ورنہ اس وقت تم ہیں یہاں سے کھڑے کھڑے نکلوا دیتی۔
تب تمہیں معلوم ہوتا کہ زبان کو قابو میں نہ رکھنے کا یہ پھل ہوتا ہے یہاں سے اٹھ
جاؤ، مجھے تمہاری صورت دیکھ کر بخار سا چڑ ھ آتا ہے، تم ہیں اتنا نہ سمجھ پڑا کہ میں کیسی
بات زبان سے نکال رہی ہوں ۔ انہیں ایشور نے کیا نہیں دیا ہے، سارا گھر ان کا
ہے، میں خود ان کی چیری ہوں اور ان کی نسبت سے تم ایسی باتیں کہہ بیٹھیں
مگر جس بات پر برجمن ایسی برہم ہوئی اس بات پر گھر کے دوسرے آدمیوں کو
آسانی سے یقین آگیا
ڈپٹی صاحب کے کان میں بات پہنچی ، وہ کملا چون کو اس سے زیادہ شریر الفنس
سمجھتے تھے جتنا وہ فی الواقع تھے، خوف ہوا کہ یہ حضرت کہیں بہو کے زیوروں پر نہ
ہاتھ صاف کریں بہتر ہو کہ انہیں بورڈنگ ہاؤس بھیج دوں
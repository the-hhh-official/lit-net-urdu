انتہائی درجہ کی ذکی الحس ہوتی ہیں وہ جتنی پر دلی اور یکسوئی سے محبت کر سکتی ہیں۔
جس پر تاپ کے لیے وہ اپنی بستی خاک میں ملا دینے کو تیار تھی وہ اس کے ایک طفلا نہ
فعل کو بھی درگز رنہیں کر سکتا۔ کیا اس کا دل ایسا تنگ ہے ۔ یہ خیال برجمن کے دل ہی
دل میں کانٹے کی طرح کھٹکنے لگا ۔
آج سے برجن کی وہ زندہ دلی رخصت ہو گئی ۔ دل پر ایک بوجھ سا رہنے لگا۔
سوچتی کہ جب پرتاپ مجھے بھول گئے اور میری رتی بھر بھی عزت نہیں کرتے ۔ تو اس
صدمہ سے میں کیوں اپنی جان کھپاؤں ۔ جیسے رام تلسی سے ویسے تلسی رام سے ۔ اگر
انہیں مجھ سے نفرت ہے۔ اگر وہ میری صورت سے بیزار ہیں تو میں بھی ان کی
صورت سے متنفر ہوں اور مجھے بھی ان سے ملنے کی خواہش نہیں ۔ تب وہ اپنے ہی
اوپر جھنجھلا اٹھتی کہ میں ہر دم انہیں کی بات کیوں سوچا کرتی ہوں کہ اب ان کا خیال
بھی دل میں نہ آنے دوں گی۔ مگر ذرا دیر میں خیال پھر اسی طرف جا پہنچتا اور وہی
خیالات بے چین کرنے کتے۔ قلبی اور خیالی انتظام کے جوش میں وہ کملا چون سے
خلوص و محبت کا اظہار کرنے لگی ۔ وہ ذرا دیر کے لیے کہیں چلا جاتا تو اس سے شکایت
کرتی ۔ جتنے نقد روپے جمع کر رکھے تھے۔ وہ سب اسے دے دیئے کہ اپنے لیے
سونے کی گھڑی اور طلائی چین خریدے۔ کملا نے ذرا انکار کیا تو آب دیدہ ہو گئی ۔ وہ
یوں ہی اس کا غلام بنا ہوا تھا ۔ اب کی محبت کا یہ رنگ دیکھ کر اور بھی جان دینے لگا۔
دوستوں نے سنا تو مبارکبادیں دینے لگے ۔ میاں حمید اور سعید اپنی اپنی قسمتوں کو
کوسنے لگے کہ ایسی محبتی بیوی ہمیں نہ ملی تم ہیں وہ بنا مانگے یوں ہی سرفرار کرتی ہیں
اور یہاں بیویوں کی فرمائشوں کے مارے ناک میں دم ہے۔ چاہے اپنے پاس کانی
کوڑی نہ ہو مگر ان کی فرمائشیں ضرور پوری ہونی چاہئیں ورنہ طوفان نوح بر پا ہو
جائے گا ۔ اجی اور کیا کہیں کبھی گھر میں ایک بیڑے پان کے لیے چلے جاتے ہیں تو
وہ بھی بے دس پانچ الٹی سیدھی سنے بن نصیب نہیں ہوتا ۔ خدا ہم کو بھی تمہاری کی بیوی
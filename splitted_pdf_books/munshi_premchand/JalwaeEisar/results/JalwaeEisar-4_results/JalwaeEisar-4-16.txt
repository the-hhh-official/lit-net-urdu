بولی ، امان للو آج الہ آباد جارہے ہیں۔ اگر آپ کہیں تو ذرا ان سے ملاقی آؤں ۔ پھر
نہ جانے کب ملنا ہو کب نہ ہو۔ میری کہتی ہے وہ مجھ سے ملنے آئے تھے مگر وہ سڑک
کے اس پار سے لوٹ گئے
پریم وتی: ” ابھی نہ بال گندھوائے ، نہ مانگ بھروانی ، نہ کپڑے بدلے اور جانے کو
تیار ہو گئیں
برجن : میری اماں جی آج جانے دیجیے، بال وال گندھوانے بیٹھوں تو دس یہیں
بج جائیں گے
پریم وتی: " اچھا تو جاؤ مگر شام تک لوٹ آنا ، گاڑی تیار کرا لو، میری طرف سے
سباما کو پالا گن کہہ دینا بر جن لیکی ہوئی کمرہ میں آئی ۔ کپڑے بدلے، مادھوری کو
باہر دوڑایا کہ گاڑی تیار کرنے کے لیے کہہ آ ، تب تک کچھ خیال آیا، ردھیا سے
پوچھا کچھ چٹھی پتر نہیں دیا ؟
ردھیا نے پرزہ نکال کر دے دیا۔ برجن نے اسے بڑے شوق سے لیا۔ مگر اسے
پڑھتے ہی اس کا چہرہ کملا گیا۔ سوچنے لگی وہ دروازہ تک آ کر کیوں لوٹ گئے ؟ اور خط
بھی لکھا تو ایسا اکھڑا مہمل ، چہ خوش ! ہم سے عجلت کے باعث نہ مل سکے۔ ایسی کیا
ثبات تھی ، کیا گاڑی کے نوکر تھے ۔ دن بھر میں کچھ نہیں تو پانچ چھ گاڑیاں جاتی ہوں
گی۔ کیا مجھ سے ملنے کے لیے ان سے دو گھنٹہ کی دیر بھی برداشت نہ ہو سکی۔ ضرور اس
میں کچھ نہ کچھ راز ہے۔ مجھ سے کونسی خطا ہوئی ۔ یکا یک اسے اس وقت کی یاد آئی
جب وہ عالم بے قراری میں پرتاپ کے پاس گئی تھی۔ اور اس کی زبان سے نکا تھا "
للو! مجھ سے کیسے صبر ہو گا؟ بر جن کو اب سے پہلے کئی بار خیال آچکا تھا کہ میرا اس
وقت کا اور اس حالت میں جانا بہت ہی نا مناسب تھا۔ اس وقت یقین ہو گیا کہ میں
ضرور للو کی نگاہوں میں گر گئی ۔ میری محبت اور عزت اب ان کے دل میں نہیں ہے۔
ایک ٹھنڈی سانس لے کر بیٹھ گئی۔ اور مادھوی سے بولی کو چبان سے کہہ دے
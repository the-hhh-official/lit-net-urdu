الجھائی اور کہاں خود ہی ان کے پیچھے پڑ گیا منجھی شاید مارے غصے کے یہ حرکت کر رہا
ہے۔ مگر کملا کے چہرے سے غصہ مطلق ظاہر نہ ہوتا تھا۔ سنجیدگی سے بولا ۔
میں غصہ میں نہیں ہوں ، آج سے پکا ارادہ کرتا ہوں کہ پتنگ کبھی نہ اڑاؤں گا،
میری حماقت تھی کہ ان چیزوں کے لیے آپ سے جھگڑ بیٹھا
جب کملا چون کمرہ میں اکیلا رہ گیا تو سوچنے لگا ۔ بے شک میرے کنکوے اڑانا
انہیں نا پسند ہے ۔ دل سے نفرت کرتی ہیں ورنہ مجھ پر یہ علم ہرگز نہ ہوتا ۔ کاش ایک
بار ان سے ملاقات ہو جاتی تو پوچھتا کہ تمہاری مرضی کیا ہے ۔ ایک تو کوڑھ مغز اس پر
اپنی حماقت کے کئی ثبوت دے چکے ہیں۔ سیندھ والے معاملے کی خبر انہیں ضرور ہوئی
ہو گی۔ انہیں صورت دکھانے کے قابل نہیں رہا۔ اب تو یہی علاج ہے یا تو ان کی
صورت نہ دیکھوں اور نہ اپنی دکھاؤں یا کسی طرح کچھ علم حاصل کروں ۔ ہائے ! ظالم
نے کیسی صورت پائی ہے۔ عورت نہیں حور معلوم ہوتی ہے، کیا کبھی وہ دن بھی ہوں
گے کہ میں اسے پیار کروں گا اور میرے پیار کے بدلے وہ مجھ سے پیار کرے گی۔
اس وقت تک شاید میں شادی مرگ ہو جاؤں ۔ کیا سرخ سرخ رسیلے ہونٹ ہیں ، مگر
ظالم ہے رحم تو اسے چھو نہیں گیا ہے۔ کہتی ہے سزاد یجئے جو سزاوار ہوں ۔ کیا سزادوں
اگر آجاؤ تو گلے سے لگا لوں اور ان گنت بو سے لوں ۔ یہی تمہاری سزا ہے اور بشرط
زندگی کبھی نہ کبھی یہ سزا دوں گا ضرور ، اچھا تو اب آج سے پڑھنا چاہئے۔ یہ سوچتے
سوچتے اٹھا اور ڈربہ کھول کر کبوتروں کو اڑانے لگا۔ سینکڑوں ہی جوڑے تھے ایک
سے ایک بڑھ چڑھ کر۔ آسمان میں تارے بن کر جائیں اڑیں تو دن بھر اترنے کا نام
نہ لیں ۔ شہر کے کبوتر باز ایک جوڑے کے بدلے غلامی لکھانے کو تیار تھے ۔ مگر چشم
زدن میں سب کے سب اڑا دیئے ۔ جب ڈربہ صاف ہو گیا تو کہاروں کو یہ حکم دیا
کہ اسے اٹھا لے جاؤ اور آگ میں جلا دو ورنہ سب کبوتر اس پر آ بیٹھیں گے ۔
کبوتروں کا قصہ پاک کر کے بٹیروں اور بلبلوں کی طرف مخاطب ہوئے ۔ اور انہیں
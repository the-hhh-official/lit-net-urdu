تسکین ہوتی ہے اور دل کو ایک پرمزہ اور خوشگوار شغل ہاتھ آجاتا ہے۔ مگر کاش کوئی
طاقت انہیں اس خیالی گلش کی سیر کرنے سے روکے۔ کاش کوئی طاقت انہیں خیال
میں بھی تصویر یار کا دیدارا نہ کرنے دے۔ تو ان بد قسمت بندگان محبت کی کیا گت ہو
گی۔ پرتاپ انہیں بد قسمت شخصوں میں سے تھا۔ اس میں شک نہیں کہ وہ چاہتا تو
مسرت بخیہ خیالات کا لطف اٹھا سکتا تھا ۔ عالم خیال کی سیر ظاہری دلچسپیوں سے کم
لطف انگیز نہیں ہوتی مگر مشکل تو یہ تھی کہ وہ بر جن کے خیال کو بھی عاشقانہ جذبات کی
آلائش سے پاک رکھنا چاہتا تھا۔ اس کی تربیت ایسے پاکیزہ اصولوں پر ہوئی تھی اور
اسے ایک نیک منش پاک باطن بزرگ کی صحبت سے فیض اٹھانے کے ایسے اچھے
موقعے ملے تھے کہ اس کی نگاہوں میں خیالات کی پاکیزگی کی اتنی ہی وقعت تھی جتنی
فعلوں کی پاکیزگی کی ، یہ کیوں کر ممکن تھا کہ وہ بر جن کو جسے بارہا بہن کہہ چکا تھا جسے
اب بھی بہن سمجھنے کی کوشش کرتا رہتا تھا، عالم خیال میں بھی ایسے تصورات اور
جذبات کا مرکز بناتا جو خباثت سے کیسے ہی پاک ہوں مگر نفس سرکش کی حوصلہ
افزائیوں سے آزاد نہیں ہو سکتے تھے ۔ جب تک منشی سنجیون لال موجود تھے اس کا
کچھ نہ کچھ وقت ان کے ساتھ گیان اور معرفت کے چرچوں میں کٹ جاتا تھا جس
سے روح کو یک گونہ تشفی ہوتی تھی مگر ان کے چلے جانے کے بعد تربیت نفس کے یہ
موقعے بھی جاتے رہے۔
سباما اسے ہر دم دل گرفتہ پاتی تو اسے بہت صدمہ ہوتا ۔ ایک روز اس نے کہا !
تمہاری طبیعت یہاں نہ لگتی ہو تو کچھ دنوں کے لیے الہ آباد چلے جاؤ۔ وہاں شاید
تمہاری طبیعت بحال ہو جائے یہ خیال پر تاپ کے دل میں کئی بار پیدا ہوا تھا مگر اس
خوف سے کہ اماں کو تنہائی بہت شاق گزرے گی اس نے کبھی اس تجویز پر غور نہیں کیا
تھا۔ ماں کی طرف سے اشارہ پایا تو ارادہ پختہ ہو گیا۔ سفر کی تیاریاں کرنے لگا۔
روانگی کا دن مقر ر ہو گیا ۔ اب سباما کا یہ حال ہے کہ جب دیکھیے پر تاپ کو پردیس میں
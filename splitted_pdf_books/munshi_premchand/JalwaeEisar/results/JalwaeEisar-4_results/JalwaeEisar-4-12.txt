کے کنکوے پھاڑ ڈالے اور چرخیاں تو ڑ ڈالیں تو بے اختیار ہنس پڑے اور کملا کی
دلچسپیوں کی خانہ بربادیوں کا راز سمجھ میں آگیا بولے قرینہ سے معلوم ہوتا ہے کہ بہو
ان لالہ کو درست کر کے چھوڑے گی۔ آج کل دفتر سے آتا ہوں تو اکثر گھر پر ہی بیٹھے
پاتا ہوں ، کبھی کبھی کتاب بھی کھلی ہوئی نظر آتی ہے ۔ آگئے حضرت بیوی کے پنجے
میں ، دیکھ لینا اب سنبھل جائیں گے
14
بد گمانی
برج رانی کی رخصتی کے بعد سباما کا گھر ایسا سونا ہو گیا گویا قفس سے چڑ یا اڑگئی ۔ وہ
اس گھر کا اجالا اور جسم کی جان تھی ۔ مکان وہی تھا مگر در و دیوار پر حسرت چھائی ہوئی
تھی۔ مکین وہی تھے مگر سب کے چہرے افسردہ اور آنکھیں غمناک ہو رہی تھیں۔
گلشن وہی ہے مگر خزاں رسیدہ، رخصی کے بعد مہینہ بھر کے اندرمنشی سنجیون لال بھی
تیرتھ جاتر اکو سدھارے ، مال و دولت جو کچھ تھا، پرتاپ کو سونپ دیا ، اپنے ساتھ
مرگ چھالا ، بھگوت گیتا اور چند کتابوں کے سوا اور کچھ نہ لے گئے۔
پرتاپ چند پر زور محسوسات کا نوجوان تھا ، مگر اس کے ساتھ ہی ضبط کی انتہائی قوت
بھی اسے حاصل تھی۔ مکان کی ایک ایک چیز اسے بر جن کی یاد دلاتی رہتی ۔ یہ خیال
دل سے ایک لمحہ کے لیے بھی دور نہ ہوتا کہ کاش برجن میری ہوتی تو کیسے لطف سے
زندگی بسر ہوتی ۔ مگر اس خیال کو وہ دور کرتا رہتا تھا۔ پڑھنے بیٹھتا تو کتاب کھلی رہتی
اور خیال کہیں اور جا پہنچتا۔ کھانا کھانے بیٹھتا تو بر جن کی صورت آنکھوں میں پھر نے
لگتی ۔ جذبہ محبت کی طاقت کو دباتے دباتے یہ حال ہو گیا گویا برسوں کا مریض ہے۔
عشاق کو اپنی تمناؤں کے پورے ہونے کی امید ہو نہ ہو مگر وہ دل ہی دل میں اپنے
معشوق کے دیدار کا لطف اٹھاتے رہتے ہیں ۔ وہ عالم خیال میں معشوق سے باتیں
کرتے ہیں ۔ چھیڑتے ہیں۔ روٹھتے ہیں ، مناتے ہیں، انہیں تصورات سے انہیں
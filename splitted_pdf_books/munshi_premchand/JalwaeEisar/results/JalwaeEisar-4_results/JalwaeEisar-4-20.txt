غالبا اپنی فتح کی جانب سے کوئی اندیشہ نہ تھا۔ وہ کئی مضبوط ٹیمیوں سے پالے مار چکا
تھا۔ مگر اس کے ساتھ ہی الہ آباد والے مایوس نہ نظر آتے تھے۔ ان کی امیدیں
پرتاپ چند سے وابستہ تھیں۔ اگر وہ آدھ گھنٹہ بھی جم گیا ، تو رنوں کے انبار لگا دے گا۔
اور اگر اتنی ہی دیر تک گیند چل گیا تو پھر ادھر کاوا را نیا را ہے۔ پرتاپ کو بھی اتنا بڑا میچ
کھیلنے کا اتفاق نہ ہوا تھا۔ کلیجہ بانسوں اچھل رہا تھا کہ جانے کیا نتیجہ ہو ۔ دس بجے
کھیل شروع ہوا۔ پہلے علی گڑھ کے کھیلنے والوں کی باری آئی اور دو ڈھائی گھنٹوں تک
انہوں نے خوب جو ہر دکھائے۔ ایک بجتے بجتے کھیل کا پہلا حصہ ختم ہوا۔ علی گڑھ
نے 400 رن کیے۔ اب الہ آبادوالوں کی باری آئی مگر کھلاڑیوں کے ہاتھ پاؤں
پھولے ہوئے تھے۔ یقین ہو گیا کہ بے طرح ہار ہے۔ اب عہدہ برا ہونا محال ہے
اتنے رن کون کرے گا؟ کیلے پر تاپ کیا بنا لے گا پرہا کھلاڑی آیا اور تیسرے گیند
میں رخصت ، دوسرا ) آیا اور مشکل سے پانچ گیند کھیل سکا۔ تیسرا آیا اور پہلی ہی گیند
میں کیچ ہو گیا ۔ چوتھے نے آکر دو تین معر کے کے ہٹ لگائے مگر جم نہ سکا۔ پانچویں
صاحب بلاک کرنے میں شہر کا کالج تھے۔ مگر یہاں ان کی بھی کچھ نہ چلی۔ تھاپی
رکھتے ہی غائب ہو گئے ۔ اب پرتاپ چند متانت سے قدم اٹھاتا ، بیٹ گھماتا گھماتا
میدان میں آیا ۔ طرفین نے تالیاں بجائیں ۔ الہ آبادیوں کی کیفیت بیان میں نہیں آ
سکتی ۔ ہر شخص کی آنکھیں پرتاپ چند کی طرف لگی ہوئی تھیں۔ سب کے دل دھڑک
رہے تھے۔ چوطرفہ سناٹا چھایا ہوا تھا۔ کچھ لوگ دور بیٹھے ہوئے تھے خدا سے دعا کر
رہے تھے کہ پرتاپ سرخرو لوٹے ۔ دیوی اور دیوتا یاد کیے جا رہے تھے ۔ پہلا گیند آیا
پرتاپ نے خالی دیا ۔ الہ آبادیوں کے دل انچ بھر بیٹھ گئے ۔ دوسرا گیند آیا وہ بھی خالی
دیا۔ الہ آبادیوں کے دل ناف تک پہنچ گئے بہت سے آدمی چھتری سنبھال کر گھر کی
طرف چلے۔ تیسرا گیند آیا ۔ ایک پتانے کی آواز آئی اور گیند شہاب ثاقب کی طرف
آسمان کو چیرتا ہوا ہٹ پر کھڑے ہونے والے فیلڈر سے سوگز کے فاصلہ پر گزا۔ اللہ
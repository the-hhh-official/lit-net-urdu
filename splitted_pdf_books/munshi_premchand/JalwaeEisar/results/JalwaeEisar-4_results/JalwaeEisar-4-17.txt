گاڑی تیار نہ کرے میں نہ جاؤں گی
15
محبت اور فرض کی کشمکش
جس وقت برج رانی سسرال نہ آئی تھی۔ اس کی نگاہوں میں ایک ہندو پتی برتا
عورت کے فرائض اور ذمہ داریوں کا کوئی اعلیٰ معیار قائم نہ ہوا تھا۔ گھر میں کبھی اس
کے شوہر کا ذکر نہ آتا ۔ اگر آتا تو کسی نا خوشگوار طریقے پر ۔ اس نے استری دھرم کی
کتا بیں بھی پڑھی تھیں مگر ان کا کوئی دیر پا اور متحرک اثر اس پر نہ ہوا تھا ۔ غالبا اسے یہ
خیال ہی نہ آتا تھا کہ یہ گھر میرا نہیں ہے اور مجھے بہت جلد یہاں سے جانا پڑے گا
مگر جب وہ سسرال میں آئی اور اپنے دل و جان کے مالک، اپنے آقا، اپنے
شوہر کو ہر دم آنکھوں کے سامنے دیکھنے لگی تو رفتہ رفتہ اس کے دل کی کیفیت متغیر ہونا
شروع ہوئی ۔ روشن ہوا کہ میں کون ہوں اور مجھے کیا کرنا چاہیے۔ میرا کیا دھرم ہے
اور مجھے کس طرح اپنا دھرم نباہنا چاہیے ۔ اگلی باتیں خواب کی معلوم ہونے لگیں ۔
ہاں جس وقت یاد آ جاتی کہ کم از کم ایک خطا مجھ سے ایسی ہوئی ہے جس کی تلافی میں
نہیں کر سکتی تو وہ خود بخود شرم سے سر جھکا لیتی اور اپنے تئیں کوئی ۔ اسے تعجب ہوتا کہ
للو کے سامنے جانے کی مجھے کیوں کر جرات ہوئی۔ شاید اس واقعہ کو خواب سمجھنے کی
کوشش کرتی۔ تب للو کی شریفانہ صورت اس کے پیش نظر ہو جاتی اور وہ صدق دل
سے اسے دعا دیتی ۔ روز بروز اس کی محبت اور عظمت دل میں زیادہ ہوتی جاتی تھی ۔
لیکن جب آج پر تاپ چند کی تلون مزاجی سے اسے یہ خیال کرنے کا موقع ملا کہ
للواس واقعہ کو بھی بھولا نہیں ہے اور اس کی نگاہوں میں میری عزت وقعت نہیں رہی۔
یہاں تک کہ وہ میری صورت دیکھنے کا بھی روادار نہیں ہے تو اسے حسرت ناک غصہ
پیدا ہوا ۔ پرتاپ کی طرف سے طبیعت مکدر ہو گئی اور اس کی جو محبت اور عزت دل
میں تھی وہ چشم زدن میں پانی کے آبی بخارات کی طرح غائب ہونے لگی۔ عورتیں
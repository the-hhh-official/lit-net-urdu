چندو لال : واہ میرے شیر! یہ مردوں کی سی باتیں ہیں ، تو ہم لوگ بن ٹھن کر آ
جائیں کیوں ؟“
کملا: جی ذرا منہ پر کالکھ لگا لیجئے گا ، بس اتنا ہی کافی ہے“
سعید : تو کار خیر میں تاخیر کیوں ہو؟ آج ہی کی ٹھہری نا ؟“
کملا : آج ہی سہی، مگر یادر ہے کہ کل آپ سب اصحاب کی بیویوں کے درشن
کروں گا، اس وقت اگر کسی نے چیں چپڑ کیا تو بندہ کا پوش مبارک اور اس کا فرق نا
مبارک
سب کے سب منظور به دل و جان منظور
رام سیوک : یہاں کیا دھرا ہے، پانچ بچوں کی ماں اور اس پر پھٹے حال ، خاصی
چڑیل معلوم ہوتی ہے
چند ولال : یہاں اس سے بھی بدتر حال ہے، تین مہینے سے چوتھیا آ رہا ہے مگر
کس مردود نے کوڑی کی دوالی ہو، صورت دیکھتے ہی بخار چڑھ جاتا ہے
سعید : ایں جانب یہ روگ ہی نہیں پالتے ، چند روزہ انتظام مستقل انتظام سے
بہتر ہوتا ہے
ادھر تو مئے ناب کے دور چل رہے تھے اور ادھر بر جن پلنگ پر لیٹی ہوئی خیالوں
میں غرق تھی، بچپن کے دن کیسے اچھے ہوتے ہیں، کاش ! وہ دن پھر آجاتے ۔ آہ!
کیسی دلچسپ زندگی تھی ، دنیا ناز ، پیار اور محبت کا گہوار تھی ، کیا وہ کوئی دوسری دنیا
تھی ، کیا ان دنوں کی چیزیں بہت خوبصورت ہوتی تھیں۔ انہی خیالوں میں آنکھ ذرا
جھپک گئی اور بچپن کا ایک واقعہ پیش نظر ہو گیا۔ لو نے اس کی گڑیا مروڑ دی ۔ اس نے
اس کی کتاب کے دو ورق پھاڑ ڈالے ، تب للو نے اس کی پیٹھ میں زور سے چٹکی لی
اور باہر بھاگا ، وہ رونے لگی اور للو کو کوس رہی تھی کہ سباما اس کا ہاتھ پکڑے ہوئے آئی
اور بولی۔
د نشرم سنگھ : اف!
بالا جی : " ہزاروں آدمی سیلاب میں بہہ گئے ۔ سارا شہر مسمار ہو گیا ۔ مکانوں کی
چھتوں پر کشتیاں چل رہی ہیں ۔ ارجن سجا کے لوگ پہنچ گئے ہیں۔ اور حتی الوسع
آدمیوں کو تباہ ہونے سے بچا رہے ہیں مگر ان کی تعداد بہت کم ہے"
دھرم سنگھ : ( چشم پر آب ہو کر ) یا ایشور تو ان غریبوں کا مالک ہے"
بالا جی : ” گوپال گو شالہ بہہ گیا ہے۔ ایک ہزار گائیں سیلاب کی نذر ہو گئیں۔
تین گھنٹہ لگا تار مینہ برستار با 16 انچ پانی گرا ، شہر کے جنوبی حصہ میں ساری آبادی جمع
ہے۔ نہ رہنے کو مکان ہے نہ کھانے کو دانہ لاشوں کا انبار لگا ہوا ہے ۔ بہت سے لوگ
بھوکوں مرے جاتے ہیں اور لوگوں کے نالہ و شیون سے کلیجہ منہ کو آیا جاتا ہے۔ سب
مصیبت زده آدمی بالا جی کو بلانے کی رٹ لگا رہے ہیں۔ ان کا خیال ہے کہ میرے
پہنچنے سے مصیبتیں رفع ہو جائیں گی
تھوڑی دیر تک بالا جی آنکھیں بند کیے گہرے خیال میں ڈوبے بیٹھے رہے۔ بعد
ازاں بولے میرا جانا ضروری ہے۔ میں اس وقت جاؤں گا آپ سدیا کے ارجن
سجا کو تا ر دے دیجئے کہ وہ اس کام میں میرا ہاتھ بٹانے کو تیار رہیں"
راجہ صاحب نے منت آمیز لہجہ میں کہا ارشاد ہو تو میں بھی ساتھ چلوں“
بالا جی : میں وہاں پہنچ کو آپ کو اطلاع دوں گا۔ میرے خیال میں آپ کے
جانے کی ضرورت نہ ہو گی
دھرم سنگھ : بہتر ہوتا آپ علی الصباح جاتے“
بالا جی : جی نہیں مجھے یہاں لمحہ بھر ٹھہر نا مشکل گزر رہا ہے۔ ابھی مجھے وہاں تک
پہنچنے میں کئی دن لگیں گے"
دم کے دم میں سارے شہر میں یہ خبر پھیل گئی کہ سدیا میں طوفان آگیا ۔ اور بالا جی
اسی وقت جا رہے ہیں۔ یہ سنتے ہی ہزاروں آدمی بالا جی کو رخصت کرنے کے لیے
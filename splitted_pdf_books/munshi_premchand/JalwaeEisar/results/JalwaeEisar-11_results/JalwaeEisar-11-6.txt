نکل پڑے ۔ اور نو بجتے ہی دروزہ پر قربان پچیس ہزار آدمیوں کا مجمع ہو گیا۔ سیدیا کی
خبر برکس کی زبان پر تھیں ۔ لوگ ان مصیبت زدوں کی حالت پر افسوس و ہمدردی کر
رہے تھے ۔ صدہا آدمی بالا جی کے ساتھ چلنے کے لیے تیار ہو گئے ۔ اور سد یا والوں کی
امداد کے لیے ایک فنڈ کھولنے کے چرچے ہو ر ہے تھے۔
ادھر رانی دھرم سنگھ کے محل میں شہر کی خواتین نے آج سباما کو مبارکباد دینے کے
لیے ایک جلسہ کیا تھا۔ عالیشان حویلی کا ایک ایک گوشہ عورتوں سے بھرا ہوا تھا۔ پہلے
برج رانی نے کئی عورتوں کے ساتھ ایک مبارکباد کا سہانا گیت گایا ۔ اور اس کے بعد
سب عورتیں حلقہ باندھ کر گاتی بجاتیں ، آرتی کا تھال لیے سباما کے مکان پر آئیں۔
سیوتی اور چند را مہمانوں کا مصافحہ کرتے ہوئے پہلے ہی موجود تھیں ۔ سباما ہر ایک
خاتون سے گلے ملی ۔ اور انہیں دعا دی کہ تمہاری گود میں بھی ایسے ہی سپوت بچے
کھیلیں گے ۔ پھر رانی صاحبہ نے اس کی آرتی اتاری اور گانا ہونے لگا ۔ آج مادھوی
کا چہرہ پھول کی طرح کھلا ہوا تھا۔ کل کی طرح آج وہ مایوس و مغموم نہ تھی۔ آرزوئیں
بس کی گانٹھ ہیں۔ انہیں آرزوؤں نے کل سے اتنا رلایا تھا مگر اس کا دل ان آرزوؤں
سے خالی ہو گیا ہے۔ اس لیے چہرہ شگفتہ اور آنکھیں روشن ہیں۔ بے آرزو رہ کر اس
دیوی نے ساری زندگی کاٹ دی مگر با آرزور کر اس سے ایک دن کا دکھ بھی نہ جھیلا
گیا۔
سہانے راگوں کے الاپ سے مکان گونج رہا تھا کہ یکا یک سدیا کی خبر یہاں بھی
پہنچی اور راجہ دھرم سنگھ یہ کہتے ہوئے سنائی دیئے آپ لوگ بالا جی کو رخصت کرنے
کے لیے تیار ہو جائیں وہ اسی وقت سدیا جا رہے ہیں
یہ سنتے ہی آدھی رات کی کی خاموشی چھا گئی ۔ سباما گھبرا کر اٹھی اور دروازہ کی طرف
لیکی ۔ گویا وہ بالا جی کو روک لے گی ۔ اس کے ساتھ سب کی سب عورتیں اٹھ کھڑی
ہوئیں اور اس کے پیچھے پیچھے چلیں ۔ برج رانی نے کہا چچی ! کیا انہیں زبردستی
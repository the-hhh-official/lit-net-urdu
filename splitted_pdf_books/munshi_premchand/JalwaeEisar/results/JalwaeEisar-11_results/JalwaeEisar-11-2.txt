یہ رنگ دیکھا تو راجہ صاحب سے بولے ” آپ بدلو شاستری کو جا کر سمجھا دیجیے کہ اس
شروفساد سے باز آئیں ۔ ورنہ طرفین کا نقصان ہو گا اور جگ ہنسائی الگ ہوگی ، راجہ
صاحب کی آنکھوں سے انگارے برس رہے تھے بولے ” اس شخص سے بات کرنا
میں اپنی تو ہین سمجھتا ہوں اسے پرا گوالوں کی جمعیت پر غرور ہے۔ مگر میں آج ان کی
ساری شیخی کرکری کیے دیتا ہوں ۔ ان کا منشا بجز اس کے اور کچھ نہیں کہ آپ پر وار
کریں مگر جب تک میں اور پانچوں بیٹے زندہ ہیں ، کوئی آپ کی طرف آنکھ نہیں اٹھا
سکتا ۔ بس آپ کے ایک اشارہ کی دیر ہے اور میں دم کی دم میں انہیں اس شرارت کا
مزہ چکھا دوں گا
بالا جی سمجھ گئے کہ یہ شیر بپھر گیا ہے اس سے مصالحت کی امید رکھنی فضول ہے۔
راجپوت کی طرح بالا جی کے آنے سے مخالفین کی یہ فوج منتشر ہو گئی۔ کتنے ہی
آدمیوں نے جو شر و فساد کی نیت سے آئے تھے ، فرط عقیدت سے بالا جی کے روبرو
سر جھکایا ۔ اور ان کے عقیدت مندوں کے زمروں میں شامل ہو گئے ۔ بدلو شاستری
نے ہر چند چاہا کہ پنڈوں کے تعصب کو مشتعل کریں۔ مگر نا کام رہے ۔
اس وقت بالا جی نے ایک نہایت پر زور تقریر کی جس کا ایک ایک لفظ آج تک
سننے والوں کے دلوں میں منقوش ہے اور جو اہل ہند کے لیے ہمیشہ مشعل کا کام کرے
گا۔ بالا جی کو یوں تو بہت سی تقریریں ہیں مگر وہ جوش ، وہ شعلہ اور وہ بلندی جس سے
وہ تقریر مرصع ہے، ان کی کسی تقریر میں نظر نہیں آتی۔ انہوں نے جادوئے کلام کے
زور سے چند محوں میں پنڈوں کو اہیروں اور پاسیوں سے گلے ملا دیا۔ اس جادو
صفت تقریر کے یہ آخری الفاظ تھے۔
اگر آپ مستقل مزاجی سے کام کرتے چلے جائیں تو ضرور ایک دن آپ کو منزل
مقصود کا سنہر امینار دکھائی دے گا مگر استقلال کو کبھی ہاتھ سے نہ جانے دینا استقلال
اور طاقت ہی زبر دست قوت ہے۔ استقلال مردانہ خوبیوں کا بادشاہ ہے ۔ استقلال
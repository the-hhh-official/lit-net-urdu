چھیں کہ بالا جی بجلی کی طرح کوند کر ایک گھوڑے پر سوار ہو گئے۔ اور نہایت پر زور
لہجہ میں فرمایا ۔
بھائیو! یہ کیا اندھیر ہے۔ اگر مجھے اپنا دوست سمجھتے ہو، تو فورا ہا تھ نیچے کر لو۔ اور
پیروں کو ایک انچ آگے مت بڑھنے دو ۔ مجھے فخر ہے کہ تمہارے دلوں میں مردانہ غصہ
اور جوش ہے۔ مگر مردانہ ضبط اس سے بھی زیادہ پاک اور مقدس ہے ۔ اس وقت اپنے
غصہ کو ضبط سے روکو۔ کیا تم اپنی قوم کے ساتھ کل فرائض ادا کر چکے کہ یوں جان
دینے پر آمادہ ہو۔ کیا تم مشعل لے کر بھی کنوئیں میں گرنا چاہتے ہو ۔ یہ لوگ تمہارے
دشمن نہیں۔ تمہارے بھائی تمہارے ہی خون ہیں۔ انہیں اپنا دشمن مت سمجھو! اگر وہ
جاہل ہیں تو ان کی جہالت کو دور کرنا تمہارا فرض ہے۔ اگر وہ تمہیں گالیاں دیں تو تم
برامت مانو ۔ اگر وہ تم سے لڑنے پر آمادہ ہوں تم سلامت روی اختیار کرو ۔ اور ایک
ہو شیار حکیم کی طرح اپنے بد مزاج مریضوں کے علاج کرنے میں مصروف رہو۔ میں
نے تم کو با آواز بلند منع کر دیا ۔ اگر میرے حکیم کے خلاف تم نے ہاتھ اٹھایا تو وہ قوم کا
دشمن ہوگا
ان پر زور الفاظ نے چوطرفہ سکوت کا عالم طاری کر دیا ۔ جو جہاں تھاو ہیں نقش بہ
دیوار بن گیا۔ اس ایک شخص کی آواز میں قیامت کا اثر تھا۔ جس نے پچاس ہزار
آدمیوں کے اندتے ہوئے جوش کو فرو کر دیا ۔ جیسے کوئی ہوشیار کو چہان شریر گھوڑے کو
روک لیتا ہے۔ اور یہ طاقت کس نے دی تھی ؟ نہ اس کے سر پر تاج شاہی تھا ، ندوہ کسی
فوج کا سپہ سالار تھا۔ یہ صرف اس پاک اور قومی بے غرض خدمت کا جذبہ تھا جو اس
نے سر انجام دیا تھا۔ خادم قوم کے اعزاز و امتیاز کا پیا نہ وقربانیاں ہوتی ہیں جو وہ اپنی
قوم کے لیے کرتا ہے۔
پنڈوں اور پر اگوالوں نے بالا جی کی پر جلال صورت دیکھی اور پر زور آواز سنی تو
ان کا جوش بھی سرد ہو گیا جس طرح آفتاب کے نکلتے ہی کہر ا پھٹ جاتا ہے ۔
ہوئے آئے اور کہا کہ پنڈت بدلو شاستری سیٹھ اتم چند اور لالہ مکھن لال باہر کھڑے
نسل مچارہے ہیں کہتے ہیں کہ ہم کو بالا جی سے دو دو باتیں کر لینے دو۔ بدلو شاستری،
بنارس کے نامی گرامی پنڈت تھے۔ خوبصورت ہلالی تلک لگاتے ۔ سبز بانات کے
مرزائی پہنتے اور بسنتی پگڑی باندھتے تھے۔ اتم چند اور لالہ مکھن لال دونوں شہر کے
رئیس اعظم اور لکھ پتی آدمی تھے ۔ خطاب کے لیے ہزاروں لاکھوں روپے خرچ
کرتے اور اعلیٰ عہدیداروں کی تواضع اور تکریم و خاطر و مدارات فرض اولین سمجھتے
تھے۔ ان حضرات کا شہر کے آدمیوں پر بڑا دباؤ تھا۔ بدلو شاستری جب کبھی
شاستر ارتھ کرتے تو یہ یقینی بات تھی کہ فریق ثانی کی خیریت نہیں۔ خصوصاً بنارس کے
پنڈے اور پرا گوال اور اس قبیل کے دوسرے مفت خور تو ان کے پسینہ کی جگہ خون
بہانے کو تیار تھے ۔ شاستری جی بنارس میں سناتن دھرم کے وکیل اور رکن اعظم مشہور
تھے ۔ اتم چند اور مکھن لال بھی مذہبی جوش و خروش سے لبریز تھے۔ اس وقت ان کی
تشریف آورزی فتنہ انگیزی سے کم بتھی ۔ سناتن دھرم کا فرض اولین تمدن کے نقائص
حمایت کرنا ہے اور چونکہ بالا جی کی روز افزوں کامیابیوں کو دیکھ کر ان کے بھیجے پر
سانپ لوٹا رہتا تھا۔ اور یہ لوگ عرصہ سے بالا جی کے ساتھ شاستر ارتھ کرنے یا با
الفاظ دیگر فوجداری کرنے کا موقع ڈھونڈ رہے تھے۔ آج ان کی دلی مرادیں بر
آئیں ۔ پنڈوں اور پرا گوالوں کی ایک جمعیت کثیر لے کر آپہنچے۔
بالا جی نے ان مہاتماؤں کے آں سے کی خبر سنی تو باہر نکل آئے ۔ مگر یہاں کی
کیفیت دیکھی تو ہوش اڑ گئے ۔ طرفین کے لوگ لاٹھیاں سنبھالے آستین چڑھائے
گتھنے کو تیار تھے۔ شاستری جی پراگوں کو وار کرنے کے لیے للکار رہے تھے اور سیٹھ جی
بلند میں آواز فرمارہے تھے کہ ان شودروں کی دھجیاں اڑا دو۔ ہم عدالت میں دیکھ لیں
گے تمہارا بال بیکا نہ ہونے پائے گا ۔مکھن لال صاحب بھی گلا پھاڑ پھاڑ کر فر ماتے
تھے کہ نکل آئے جس میں ہوتا ہو۔ ایک ایک کو سبز باغ دکھا دوں گا۔ بالا جی نے جب
ہاتھ ہے میں نے اپنا فرض ادا کر دیا ۔ اس گاڑی سے واپس مکان چلا جاؤں گا“
یہ کہہ کر وہ بورڈنگ ہاؤس کی طرف چلا۔ سینکڑوں آدمی پوچھنے لگے ۔ کیا ہے، کیا
ہے، لوگوں کے چہرے پر مردنی چھائی ہوئی تھی ۔ مگر اسے بات کرنے کی فرصت
کہاں ، اسی وقت ٹرین پر بیٹھا اور بنارس کی طرف روانہ ہو گیا ۔
راستے بھر ان کا دل تشویش کا جولان گاہ بنا رہا۔ بار بار اپنے کو نفرین کرتا کہ میں
چلتے وقت کیوں نہ اس سے مل سکا ۔ اب نہ جانے اس سے ملاقات ہو نہ ہو ۔ اگر
خدانخواستہ اس کی صورت دیکھنی نصیب نہ ہوئی تو میں بھی منہ میں کا لک لگا کر کہیں مر
رہوں گا۔ یہی باتیں سوچ کر کئی بار رویا نو بجے شب کو گاڑی بنارس پہنچی ۔ اس پر سے
اترتے ہی سیدھا شیاما چون کے مکان کی طرف چلا۔ فرط ملال سے آنکھیں ڈبڈبائی
ہوئی تھیں اور کلیجہ دھڑک رہا تھا۔ ڈپٹی صاحب کرسی پر بیٹھے ہوئے تھے اور کملا ڈاکٹر
صاحب کے یہاں جانے کو تیار کھڑا تھا ۔ پرتاپ چند کو دیکھتے ہی دوڑ کر لپٹ گیا۔
شیا ما چون نے بھی گلے لگایا اور بولے
کیا ابھی سیدھے الہ آباد سے چلے آرہے ہو ؟“
پرتاپ: جی ہاں ! آج اماں کا تار پہنچا کہ بر جن کی حالت بہت خراب ہے کیا
ابھی وہی حالت ہے؟“
شیاما چون کیا کہوں ادھر دو تین مہینے سے روز بروز کمزوری ہوتی جاتی ہے۔ ڈاکٹر
صاحب تو کہتے ہیں تپ دق ہے مگر حکیم صاحب ضعف جگر بتلاتے ہیں دواؤں کا
مطلق اثر نہیں ہوتا ، دیکھیں ایشور کو کیا منظور ہے؟“
بر جن کو جب سے خبر ملی کہ پر تاپ چند آئے ہیں ، تب سے اس کے دل میں امید
اور بیم کی گھڑ دوڑ مچی ہوئی تھی۔ کبھی سوچتی کہ گھر آئے ہوں گے۔ تو چچی نے زبر دستی
کھیل ٹھال کر یہاں بھیج دیا ہوگا۔ پھر خیال ہوا کہ شاید میری بیماری کی خبر پائی ہو۔
گھبرا کر ملنے آئے ہو۔ مگر نہیں انہیں میری ایسی کیا فکر پڑی ہے ۔ سوچا ہوگا کہ کہیں
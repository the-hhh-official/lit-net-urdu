پھول ادھر ادھر بکھرے پڑے ہیں اور مادھوری دوڑ دوڑ کر پھول چن رہی ہے۔ یہ
تصویر تینوں سے زیادہ خوبصورت تھی۔ کیونکہ مصور نے بڑی صفائی سے قدرتی رنگ
بھرے تھے۔ اس تصویر کے نیچے لکھا تھا۔ البیلی مالن اب بر جن کو خیال آیا کہ ایک
روز جب میں بار گوند رہی تھی تو کملا چون نیل کانٹے کی جھاڑی سے مسکراتے ہوئے
نکلے تھے۔ ضروری اسی دن یہ تصویر کھینچی ہو گی۔ چوتھا ورق الٹاتو ایک نہایت لطیف
اور دلکش منظر دکھائی دیا۔ ایک شفاف پانی کا چشمہ تھا اور اس کے دونوں کناروں پر
جہاں تک نگاہ پہنچتی تھی گلاب کے تختے نظر آتے تھے۔ ان کے نازک پھول ہوا کے
جھونکے سے بچے ہوئے تھے۔ اور ایسا معلوم ہوتا تھا گو یا قدرت نے سبز آسمان میں
سرخ تارے ٹانک دیئے ہیں ۔ یہ کسی انگریزی تصویر کی نقل معلوم ہوتی ہے ۔ البم
کے اور صفحے ابھی سادہ تھے ۔
برجن نے اپنی تصویر میں دوبارہ دیکھیں اور اس نخوت آمیز مسرت کے ساتھ جو ہر
پری پیکر کو اپنے حسن پر ہوتی ہے، البم کو چھپا کر رکھ دیا۔ شام کو کملا چون نے آکر دیکھا
تو تصویر میں غائب تھیں ۔ ہوش اڑ گئے ، وہ اس کے کئی مہینوں کی جگر کاوی کا ثمر تھیں
اور اسے امید تھی کہ البم تحفہ میں دے کر بر جن کے دیدہ دل میں اور بھی گھر کرلوں گا۔
بہت پریشان ہوا، اندر جا کر بر جن سے دریافت کیا تو اس نے صاف انکار کر دیا۔
بے چارہ گھبرایا ہوا اپنے دوستوں کے گھر گیا کہ شاید ان میں سے کوئی اٹھا لے گیا
ہو۔ مگر وہاں بھی بجز پھبتیوں کے کچھ ہاتھ نہ لگا۔ آخر جب حضرت بہت زچ ہو گئے تو
شام کے وقت برجن نے البم کا پتہ بتایا۔
اسی طرح دن لطف سے گزر رہے تھے ۔ آپس میں چھیڑ چھاڑ اور مزے کی باتیں
ہوتی رہتی تھیں۔ دونوں کی یہی کوشش ہوتی تھی کہ میدان الفت میں آگے نکل
جائیں مگر دونوں کی محبتوں میں فرق تھا۔ کملا چون غلبہ الفت میں اپنے کو بالکل بھول
گیا تھا۔ برعکس اس کے بر جن کی محبت فرض کی بنیاد پر قائم تھی۔ ہاں یہ خوش گوار فرض
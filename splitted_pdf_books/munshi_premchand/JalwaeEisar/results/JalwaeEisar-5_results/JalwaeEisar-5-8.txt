میں بھی تصویر کشی میں مہارت حاصل کروں گا اور بر جن کی تصویر کھینچوں گا۔ بھائی کے
پاس لکھ بھیجا کہ کیمرہ اور دوسرے سامان ضروری میرے پاس بھیج دیجیے ۔ اور مشق
شروع کر دی ۔ گھر سے چلتے کہ مدرسہ جا رہا ہوں اور بیچ میں ایک فوٹو گرافر کی دکان
پر آ بیٹھتے۔ تین چار مہینے کی محنت اور کوشش میں اس فن سے پوری واقفیت ہو گئی ۔ مگر
ابھی تک گھر پر کسی کو یہ راز معلوم نہ تھا ۔ کئی بار بر جن نے پوچھا بھی مگر کملا چون نے
ہوں ہاں کر کے ٹال دیا۔
ایک روز کملا چون کہیں باہر گئے ہوئے تھے۔ برجن کے جی میں آئی لاؤ پر تاپ
چند کو ایک خط لکھ ڈالوں ۔ مگر صندوق کھولا تو چٹھی کا کاغذ ندارد۔ مادھوری سے کہا جا
کر اپنے بھیا کی ڈیسک سے تھوڑا سا کاغذ نکال لا۔ مادھوری روڑی ہوئی گئی تو اسے
ڈیسک پر تصویروں کا البم کھلا ہوا ملا۔ اس نے البم اٹھا لیا اور اندر آ کر بولی ”بہن دیکھو
یہ تصویر ملی
برجن نے اسے شوق سے ہاتھ میں لے لیا اور پہلا ہی ورق الٹا تھا کہ اچنبھا سا ہو
گیا ۔ وہ اس کی تصویر تھی ۔ وہ اپنی پلنگ پر چادر اوڑھے نیند میں مست پڑی تھی ، بال
پیشانی پر بکھرے ہوئے تھے اور ایک ایک عضو سے بے تکلفی ٹیکتی تھی ۔ ہونٹوں پر ایک
دل پذیر مسکراہٹ کا جلوہ تھا، گویا کوئی دل پسند خواب دیکھ رہی ہے۔ تصویر کے نیچے
جلی حروف میں لکھا تھا ” خواب ناز بر جن حیرت میں تھی کہ میری ایسی تصویر انہوں
نے کیسے کھنچوائی ۔ کیا کسی فوٹوگرافر کو اند رلائے ہوں گے؟ نہیں ایسی شرارت بھلا کیا
کریں گے ۔ کیا تعجب ہے خود ہی سیکھ لیا ہو ۔ ادھر مہینوں سے بہت مشغول بھی تو
ہیں ۔ اگر خود ایسی عمدہ تصویر کھینچی ہے تو واقعی قابل تعریف کام کیا ہے ۔ دوسر اورق الٹا
تو وہ بھی اپنی ہی تصویر ۔ وہ ایک ساڑھی پہنے بے تکلفی سے آدھے سر تک آنچل
ڈالے سیر چمن میں مصروف تھی ۔ اس تصویر کے نیچے لکھا ہوا تھا ”سیر باغ ، تیسرا
ورق الٹا تو وہ بھی اپنی تصویر تھی ۔ وہ باغچہ میں زمین پر بیٹھی ہار گوند رہی تھی ۔ ڈھیروں
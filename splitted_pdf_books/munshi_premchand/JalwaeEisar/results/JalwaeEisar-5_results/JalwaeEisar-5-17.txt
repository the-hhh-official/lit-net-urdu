ایسا نہ کرے تو اپنی جماعت میں ذلیل سمجھا جاتا ہے۔
فصل تیار ہو گئی ہے مگر کاٹنے میں دو ہفتہ کی کسر ہے۔ میرے دروازے پر سے
میلوں کا منظر دکھائی دیتا ہے۔ گیہوں اور جو کے سنہرے کھیتوں کے کنارے
کنارے کسم کے سرخ اور زعفرانی پھولوں کا حاشیہ نہایت خوبصورت معلوم ہوتا
ہے۔ چوطرفہ طوطے منڈلا یا کرتے ہیں۔ مادھوری نے یہاں کئی سکھیاں بنا رکھی
ہیں۔ پڑوس میں ایک اہیر رہتا ہے۔ رادھا نام ہے۔ پارسال ماں باپ طاعون کا
شکار ہو گئے تھے۔ گرہستی کے کل کار اسی کے سر پر ہیں۔ اس کی بیوی تلسی ہمارے
یہاں اکثر آتی ہے۔ خوبصورت نک سک سے درست ہے۔ بات چیت کرنے میں
شرمائی جاتی ہے۔ بھولی اتنی کہ جی چاہتا ہے گھنٹوں اس کی باتیں سنا کروں۔
مادھوری نے اس سے بہنا پا کر رکھا ہے۔ کل ان کی گڑیوں کا بیاہ ہے۔ تلسی کی گڑیا
اور مادھوری کا گڑا ہے سنتی ہوں بے چاری بہت غریب ہے۔ مگر میں نے اس کے
چہرے پر کبھی میں نہیں دیکھی کہتی تھی کہ اپلے کر دو روپیہ جمع کر لیا ہے۔ ایک روپیہ
جہیز میں دے گی اور ایک روپیہ میں براتیوں کا کھانا پینا ہو گا۔ گڑیا کہ گہنے کپڑے کا
بوجھ رادھا کے سر ہے۔ کیسی سادہ قناعت سے بھری ہوئی معاشرت ہے۔
لواب رخصت ہوتی ہوں۔ تمہارا وقت بکواس سننے میں ضائع ہوا معاف کرنا ،
تمہ میں خط لکھتی ہوں تو قلم رکتا ہی نہیں، ابھی بہتیری با تیں لکھنے کو پڑی ہیں، پرتاپ
چند کو میرا پالا گن کہہ دینا ۔
تمہاری
بر جن
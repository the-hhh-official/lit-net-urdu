2
جگاؤں
پیارے ! شکر ہے بعد مدت کے تمہارا پریم پتر ملا۔ کیا سچ مچ خط لکھنے کی بھی فرصت
نہیں، خط کیا لکھا ہے گویا بیگار نالی ہے۔ تم میں تو یہ عادت نہ تھی ، کیا وہاں جا کر کچھ
اور ہو گئے ۔ تم میں یہاں سے گئے دو ماہ ہو گئے ۔ اس درمیان میں کئی چھوٹی بڑی
اتعطیل میں پڑیں مگر تم نہ آئے ۔ تم سے ہاتھ جوڑ کے کہتی ہوں ۔ ہولی کی تعطیل میں
ضرور آنا ۔ اگر اب کی تر سایا تو مجھے ہمیشہ شکایت رہے گی۔
یہاں آکر ایسا معلوم ہوتا ہے گویا کسی دوسری دنیا میں آگئی ہوں۔ رات کی سونی
ہوئی تھی کہ یکا یک ہاہا ہو ہو کانل سنائی دیا ۔ چونک کر اٹھ بیٹھی ۔ دریافت کیا تو معلوم
ہوا کہ لڑکے گھر گھر سے لکڑی اور اہلے وصول کرتے پھرتے ہیں۔ ہولی ماتا کی یہی
خوراک ہے۔ یہ طوفان بدتمیزی جہاں پہنچ گیا ، ایندھن کا ستھراؤ ہو گیا ،کسی کی مجال
نہیں کہ اس طوفان فوج کو روک سکے ۔ ایک نمبر دار کی منڈ یا غائب ہو گئی ۔ اس میں
دس بارہ بیل آسانی سے بندھ سکتے تھے ۔ ہولی والے کئی دن سے تاک میں تھے ۔
موقع پا کر اڑا کر لے گئے۔ ایک کرمی کا جھونپڑا اڑ گیا۔ کتنے ہی ایلور لا پتہ ہو گئے۔
لوگ اپنی لکڑیاں گھروں میں بھرے لیتے ہیں۔ لالہ جی نے ایک پیر ایندھن کے
لیے مول لیا تھا۔ آج رات کو وہ بھی ہولی ماتا کے منہ میں چلا گیا ۔ دو تین گھروں کے
کو اڑ اڑ گئے ۔ پٹواری صاحب دروازہ پر سور ہے تھے۔ انہیں زمین پر دھکیل کر لوگ
چار پانی لے بھاگے ۔ چوطرفہ ایندھن کی لوٹ مچی ہوئی ہے۔ جو چیز ایک بار ہولی
ماتا کے منہ میں چلی گئی اسے پھیر لانا بڑا بھاری گناہ ہے۔ پٹواری صاحب نے بڑی
دھمکیاں دیں کہ میں جمع بندی بگاڑ دوں گا۔ خسرہ بگاڑ دوں گا، مگر کچھ نہ ہوا۔ یہاں کا
رسم ہے کہ ان دنوں ہولی والے دن جو چیز پائیں با امز احمت لے جائیں ۔ کون کس
کی فریاد کرے۔ نوجوان بیٹا اپنے باپ کی آنکھ بچا کر اپنی ہی چیز اٹھوادیتا ہے۔ اگر وہ
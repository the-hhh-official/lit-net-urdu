پشت پر دیکھ کر بدحواس ہو جاتا ہے اور مجوزہ نقشہ کا خیال بھی اسے نہیں رہتا ، اسی
طرح بر جن پر تاپ چند کو اپنے سامنے دیکھ کر وہ سب باتیں بھول گئی جو وہ ابھی پڑی
سوچ رہی تھی ۔ وہ پر تاپ کو روتے دیکھ کر اپنا سب دکھ بھول گئی اور چار پائی سے اٹھ
کر اس کے آنسو پونچھنے لگی۔ پر تا چند جسے خطاوار کہہ سکتے ہیں اس وقت مظلوم کی
حیثیت میں تھا۔ اور بر جن جس نے اپنے تئیں گھلا گھلا کر اس حالت کو پہنچا دیا تھا ، رو
رو کر اس سے کہہ رہی تھی ،للو چپ رہو، ایشور جانتا ہے میں بالکل اچھی ہوں ۔ گویا
اچھا نہ ہونا ، اس کی خطا تھی، عورتوں کے احساسات کیسے نازک ہوتے ہیں۔ پر تاپ
کی ایک ذراسی سہل انگاری نے بر جن کو اس کی زندگی سے لاپر واہ بنا دیا تھا۔ اور آج
آنسوؤں کی چند بوندوں نے اس کے دل کی وہ جلن ، وہ سوز، وہ آگ بجھا دی جو کئی
مہینوں سے اس کے خون اور جگر کو جلا رہی تھی ۔
جو مرض بڑے بڑے حکیموں اور ڈاکٹروں کے علاج سے دور نہ ہوا اسے آنسوؤں
کے چند قطروں نے چشم زدن میں دور کر دیا ۔ کیا یہ پانی کے قطرے امرت کی بوندیں
تھیں؟
پرتاپ نے ضبط کر کے پوچھا " بر جن اتم نے اپنی کیا گت بنا رکھی ہے
بر جن (مسکرا کر ) یہ گت میں نے نہیں تم نے بنائی ہے
پرتاپ : اماں کا تار نہ پہنچتا تو مجھے اطلاع بھی نہیں ہوتی
برجن : ضرورت کیا تھی جسے بھلانے کے لیے الہ آباد چلے گئے۔ اس کے مرنے
جینے کی تمہیں کیا پرواہ؟
پرتاپ باتیں بنارہی ہو ، غیروں کو کیوں خط لکھتیں ؟“
برجن : " کسے امید تھی کہ تم اتنی دور سے آنے کی یا خط لکھنے کی زحمت اٹھاؤ گے جو
دروازے سے آکر پھر جائے اور صورت دیکھنے تک کا روادار نہ ہوا سے خط بھیج کر کیا
کرتی ؟“
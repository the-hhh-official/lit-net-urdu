سامنا تھا۔
با بوشیا ما چون بہت مضبوط دل کے آدمی تھے ۔ مکان کے چاروں طرف محلے خالی
ہو گئے تھے مگر وہ ابھی تک اپنے مکان میں بے خوف و خطر تھے۔ مگر جب ان کا ایک
سائیں مر گیا تو سارے کنبے میں کلبلی مچ گئی اور دیہات چلنے کی تیاریاں ہونے
لگیں منشی جی نے اس ضلع میں چند گاؤں خرید لیے تھے اور مجگاؤں نامی موضع میں
ایک وسیع مکان بنوا رکھا تھا ۔ ان کا ارادہ تھا کہ پینشن پانے پر یہیں بودو باش اختیار
کروں گا۔ کاشی چھوڑ کر آگرے میں کون مرنے جائے ۔ برجن نے یہ تجویز سنی تو
بہت خوش ہوئی ۔ دیہاتی زندگی کے روشن پہلو اس کی آنکھوں میں پھر رہے تھے ۔
ہرے بھرے درخت اور سبنر لہلہاتے ہوئے کھیت، ہرنوں کے جھنڈ اور چڑیوں کا
چہچہانا ، یہ بہاریاں لوٹنے کے لیے اس کا دل بے قرار ہو رہا تھا۔ کملا چون بھی شکار
کے لیے اپنی بندوق صاف کرنے لگے۔ مگر منشی جی نے اسے بلا کر کہا کہ تم الہ آباد
جانے کے لیے تیار ہو جاؤ ! پرتاپ چند وہاں تمہارا نگراں رہے گا۔ دیہات میں وقت
ضائع کرنے سے کیا حاصل؟ اتنا سننا تھا کہ کملا چون کی نانی مرگئی ۔ اللہ آباد جانے
سے صاف صاف انکار کر بیٹھا ۔ بہت دیر تک منشی جی اسے سمجھاتے رہے مگر وہ جانے
کے لیے تیار نہ ہوا ۔ آخر ان آخری الفاظ نے فیصلہ کر دیا ”تمہارے مقسوم میں علم لکھا
ہی نہیں ہے ، میری حماقت ہے کہ اس سے لڑتا ہوں
برج رانی نے جب یہ تازہ تجویز بنی تو اسے بہت رنج ہوا۔ عورت کے مزاج میں
خود بینی کا مادہ بہت زیادہ ہوتا ہے۔ بو از عفر ان کے بھی دل میں اپنی خوبصورتی کی
تعریف سن کر گدگدی پیدا ہونے لگتی ہے۔ برج رانی اب بھی مجھتی تھی کہ کملا کا دھیان
پڑھنے میں نہیں لگتا۔ مگر یہ تغافل اب اسے نا گوار معلوم نہ ہوتا تھا۔ بلکہ بعض اوقات
اس کا جی چاہتا تھا کہ آج یہ مدرسے نہ جاتے تو اچھا ہوتا ۔ کملا کی محبت آمیز آواز اس
کے کانوں کو بہت پیاری معلوم ہوتی۔ مگر جب اسے یہ معلوم ہوا کہ کملا نے الہ آباد
تھا جسے محبت کی چاشنی نے بہت پر لذت بنا دیا تھا۔
تین سال اور گزرگئے ۔ یہ ان کی زندگی کے تین مبارک سال تھے۔ چوتھے سال کا
آغاز ایام مصیبت کی ابتدا تھا۔ بعض ہستیوں کو قدرت کی جانب سے دنیا کی نعمتیں
اور کامرانیاں اس بہتات سے ملتی ہیں کہ ان کے لیے دن سدا ہوئی اور رات سدا
دیوالی رہتی ہے۔ مگر کتنی ہی ایسی بد قسمت ہستیاں بھی ہیں جس کا پیا نہ محبت چھوٹا اور
چھچھا ہوتا ہے۔ ایسا چھوٹا کہ آنکھوں میں نشہ کی سرخی آنے سے پہلے ہی جام خالی
ہو جاتا ہے اور مسرت کے چند لمحے زندگی کی سیاہ گھٹا میں ایک بار بجلی کی طرح کوند کر
ہمیشہ کے لیے الوداع کہہ جاتے ہیں۔ برج رانی انہیں بد قسمتوں میں تھی ۔
بسنت کی رت تھی۔ سرد ہوائیں چل رہی تھیں ۔ سردی اس غضب کی تھی کہ کنوؤں
کا پانی جم جاتا تھا۔ اس وقت شہر میں طاعون کا دورہ ہوا ۔ ہزاروں آدمی اس کی نذرہو
گئے۔ ایک روز شدت کا بخار آیا ۔ ایک ملٹی نکلی اور مریض راہی ملک عدم ہو گیا۔ مٹی کا
نکالنا گو یا موت کا پروانہ تھا ۔ کیا حکیم کیا ڈاکٹر کسی کا علاج کارگر نہیں ہوتا ۔ سینکڑوں گھر
بے چراغ ہو گئے ۔ ہزاروں بچے یتیم ہو گئے اور ہزاروں عورتیں بیوہ ہو گئیں ۔ جس
کے جدھر سینگ سائے ادھر بھاگ نکلا ۔ ہر شخص کو اپنی اپنی پڑی ہوئی تھی۔ کوئی کسی کا
ہمدرد اور غم خوار نہیں تھا ۔ والدین بچوں کو چھوڑ بھاگے۔ عورتیں مردوں سے کنارہ کش
ہو گئیں۔ گلیوں میں سڑکوں پر ، مکانوں میں جدھر دیکھیے لاشوں کے انبار لگے ہوئے
تھے۔ دکانیں بند ہو گئیں، دروازوں میں قفل پڑ گئے۔ چوطرفہ خاک اڑتی تھی۔
مشکل سے کوئی جان دار چلتا پھرتا دکھائی دیت اتھا۔ اور اگر کوئی مجبور ہو کر گھر سے
نکل پڑا تو وہ ایسی تیزی سے قدم اٹھاتا تھا گویا موت کا سپاہی اس کے تعاقب میں
ہے۔ ساری بستی ویران ہو گئی۔ اگر آباد تھا تو قبرستان یا شمشان، چوروں اور رہزنوں
کی بن آئی ، دن دہاڑے قفل ٹوٹتے تھے اور آفتاب کی روشنی میں سیندیں پڑتی
تھیں ۔ جو لوگ طاعون سے بچے انہیں فاقوں نے آدبوچا۔ غرض عجیب مصیبت کا
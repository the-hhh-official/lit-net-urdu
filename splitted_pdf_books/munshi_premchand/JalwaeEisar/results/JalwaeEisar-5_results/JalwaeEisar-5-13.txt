1
پیارے: محبت نامہ ملا ہر اور آنکھوں سے لگایا۔ ایسے خط تم نہ لکھا کرو، کلیجہ پاش
پاش ہو جاتا ہے۔ میں لکھوں تو مضائقہ نہیں ۔ یہاں طبیعت سخت گھبرا رہی ہے۔ کیا
سنتی تھی اور کیا دیکھتی ہوں ، ٹوٹے پھوٹے پھوس کے جھونپڑے ۔ ایک ایک بالشت
کی بوسیدہ دیواریں۔ گھر کے سامنے کوڑے کرکٹ کے بڑے بڑے ڈھیر ، کیچڑ میں
لپٹی ہوئی سوریں ، دبلی مریل گائیں ، یہ سب نظارہ دیکھ کر جی چاہتا ہے کہ کہیں چلی
جاؤں ۔ آدمیوں کو دیکھو تو خستہ حال ، ہڈیاں نکلی ہوئیں، پریشانی کی مورت، افلاس
کی زندہ تصویریں، کسی کے جسم پر ثابت کپڑا نہیں ، کیسے قسمت کے کھوئے کہ رات
دن پسینہ بہانے پر بھی کبھی پیٹ بھر روٹیاں نصیب نہ ہوں ۔ خیر ہمارے مکان کے
پیچھے ایک چھوٹی سی گڑھیا ہے ۔ مادھوری کھیلتی تھی ۔ پیر پھیلا تو پانی میں گر پڑی۔
یہاں مشہور ہے کہ اس گڑھیا میں چڑیلیں نہایا کرتی ہیں۔ اور خواہ مخواہ راہ چلانوں کو
چھیڑتی ہیں۔ اس طرح دروازہ پر پیپل کا ایک تناور درخت ہے۔ وہ بھوتوں کا کمبخت
پیپل کے بھوتوں کا خوف تمہارے گاؤں کے دلوں پر ایسا چھایا ہوا ہے کہ سر شام ہی
راستہ بند ہو جاتا ہے۔ لڑکے اور عورتیں ادھر قدم ہی نہیں رکھتیں۔ ہاں اکا دکا مر د کبھی
کبھی گزر بھی جاتا ہے مگر وہ بھی گھبرایا ہوا ۔ یہ دو مقام تو گویا ان پلید روحوں کے مرکز
ہیں۔ ان کے علاوہ صد ہا بھوت چڑیل مختلف مقامات میں پائے جاتے ہیں۔ معتبر
روایتیں ہیں کہ چڑیلیں نظر آتی ہیں ۔ گاؤں والوں نے ان کے مزاج پہچان رکھے
ہیں۔ کسی بھوت کی نسبت کہا جاتا ہے کہ وہ سر چڑھتا ہے تو مہینوں بچھا نہیں چھوڑتا
اور کوئی دو ایک دن میں پو جا لے کر الگ ہو جاتا ہے۔ گاؤں والوں میں ان امور پر
اس طرح کی باتیں ہوتی ہیں گویا یہ بدیہی واقعات ہیں۔ یہاں تک سنا گیا ہے کہ
چڑیلیں کھانا مانگنے اور پانی لینے آیا کرتی ہیں ان کی ساڑھیاں عموماً بگلے کے پر کی
طرح صاف ہوتی ہیں اور باتیں کس قدر ناک میں کرتی ہیں۔ ہاں گہنے کا استعمال
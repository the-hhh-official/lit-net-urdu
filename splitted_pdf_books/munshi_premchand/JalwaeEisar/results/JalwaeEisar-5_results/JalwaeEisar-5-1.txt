آبادیوں نے تالیاں بجائیں۔ سوکھے دھان میں پانی پڑا۔ جانے والے ٹھٹک گئے
مایوسیوں نے پیچھے سیدھی کی۔ دوسرا گیند آیا پہلے والے گیند سے دس گز آگے گرا۔
فیلڈر چونکے ۔ ہٹ پر کمک پہنچائی ۔ پانچواں گیند آیا اور کٹ پر گیا ۔ اتنے میں اوور
ہوا ۔ بولر بدلے، نئے بولر پورے قاتل تھے مہلک قاتل تھے مہلک گیند پھینکتے تھے مگر
ان کے پہلے ہی گیند کو پرتاپ نے سورج سے بات کرنے کے لیے آسمان کی طرف
بھیج دیا۔ پھر تو گیند اور تھاپی میں سازش ہوگئی ۔ گیند آتا اور تھاپی سے بغلگیر ہو کر کبھی
پورب کی راہ لیتا اور کبھی پچھنم کی راہ لیتا۔ کبھی اتر کی اور کبھی دکن کی ۔ فیلڈروں کا
دوڑتے دوڑتے ناک میں دم تھا۔ الہ آباد والے اچھلتے تھے بغلیں بجاتے تھے۔
ٹوپیاں ہوا میں اچھل رہی تھیں ۔ ایک صاحب نے روپے نکال کر لٹا دیئے۔
دوسرے صاحب نے اپنی زنجیر بنا دی۔ حریف دل میں جلتے جھنجھلاتے۔ کبھی میدان
کی ترتیب بدلتے اور کبھی بالر تبدیل کرتے ۔ مگر سب تدبیریں اور چالیں بے اثر ہو
رہی تھیں ۔ گیند کا تھاپی سے یارا نہ ہو گیا تھا۔
کامل دو گھنٹوں تک پرتاپ پٹانے اور بم گولے اور ہوائیاں چھوڑتا رہا اور فیلڈر
گیند کی طرف لپکتے جیسے بچے چاند کی طرف لپکتے ہیں۔ رنوں کی تعداد تین سو تک پہنچ
گئی ۔ حریفوں کے چھکے چھوٹے۔ ایسے حواس باختہ ہو رہے تھے کہ ایک گیند بھی
سیدھا نہ آ رہا تھا۔ فیلڈ میں بے ترتیبی پھیلی ہوئی تھی۔ یہاں تک کہ پرتاپ نے
پچاس رن اور کیے اور اب اس نے امپائر سے ذرا دم لینے کی مہلت مانگی۔ اسے
آتے دیکھ کر ہزاروں آدمی اس کی طرف لیکے اور اسے باری بار سے گود میں اٹھا لیا
چاروں طرف بھگڈر مچی گئی ۔ سینکڑوں چھاتے چھڑیاں ، ٹوپیاں اور جوتے عالم بالا
کی سیر کرنے لگے۔ گویا وہ بھی فرط مسرت سے اچھلے پڑتے تھے۔ عین اس وقت تار
گھر کے چپراسی نے تار کا لفافہ اس کے ہاتھ پر رکھ دیا۔ پڑھتے ہی پر تاپ کا چہرہ زرد
پڑ گیا۔ ٹھنڈی سانس لے کر کرسی پر بیٹھ گیا اور بولا ” یا رو اب میچ کا فیصلہ تمہارے
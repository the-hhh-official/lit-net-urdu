ان کی قوم میں رائج نہیں ۔ ان کی زد میں آجانے کا خطرہ ان جوان عورتوں کو ہوتا ہے
جو بناؤ سنگھار کیے، رنگین کپڑے پہنے اکیلی نظر آجاتی ہیں۔ پھولوں کی باس ان کو
بہت پسند ہے۔ مجال نہیں کہ کوئی عورت یا لڑکا دو پیر کو یا رات کو اپنے دوبارہ کہیں
پاس پھول رکھ کر سوئے ۔
بھورتوں کے رتبہ کا امتیاز دانائی سے کیا گیا ہے۔ جوگی بابا آدھی رات کو کالی کمریا
اوڑھے کھڑاؤں پر سوار چاروں طرف گھومتے ہیں اور بھولے بھٹکے مسافروں کو راستہ
بتاتے ہیں۔ سال بھر میں ایک سا ان کی پوجا ہوتی ہے۔ وہ اب بجائے بھوتوں کے
دیوتاؤں کے زمرہ میں شامل ہوتے ہیں وہ کسی آفت کو حتی الوسیع گاؤں میں قدم نہیں
رکھنے دیتے ۔ اس کے برعکس دھوبی بابا سے بچہ بچہ تھراتا ہے۔ جس درخت پر ان کی
بود و باش ہے ادھر سے اگر کوئی چراغ جلنے کے بعد گزر جائے تو اس کی جان کی خیر
نہیں۔ انہیں بھگانے کو دو بوتل شراب کافی ہے۔ ان کا پجاری منگل کے دن اس
درخت کے تلے گانجہ اور چرس رکھ آتا ہے۔ ایک لالہ صاحب بھی بھوت بن بیٹھے
ہیں۔ یہ ذات شریف پٹواری تھے۔ انہیں چند ستم زدہ آسامیوں نے قتل کر ڈالا۔ ان
کی پکڑ وہ بلا کی پکڑ ہے کہ جان لیے پیچھا نہیں چھوڑتی ۔ کوئی پٹواری یہاں سال بھر
سے زیادہ نہیں رہ سکتا تھا۔ تم کہو گے کہ یہ کہاں سے بھوت چڑیل کا بچھڑا لے بیٹھی۔
میں کیا کروں گاؤں سے ذرا فاصلہ پر ایک درخت ہے، اس پر مولوی صاحب قیام
فرماتے ہیں۔ وہ بے چارے کسی کو نہیں چھیڑتے۔ ہاں جمعرات کے روز جمعراتی نہ
پہنچ جائے تو بچوں کو ستاتے ہیں ۔
کیسی جہالت ہے کیسی تو ہم پرستی ! یہ خیالات ان لوگوں کا نمبیر ہو گئے ہیں۔ بچہ
بیمار ہو اور بھوت کی پوجا ہونے لگی ۔ کھیت کھلیان میں بھوت کا حصہ، بیاہ شادی میں
بھوت کا حصہ ، جدھر دیکھیے بھوت ہی بھوت نظر آتے ہیں یہاں نہ دیوی ہیں نہ
دیوتا ۔ بھوتوں کا راج ہے، جمراج یہاں قدم نہیں رکھتے ۔ روحیں بھوت ہی قبض
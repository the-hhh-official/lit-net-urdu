تیاریاں ہونے لگیں ۔ جوں جوں مصیبت کی گھڑی سر پر آتی جاتی بر جن کی بے
قراری بڑھتی جاتی ۔ رات دن رویا کرتی۔ کبھی باپ کے پیروں پڑتی کبھی سباما کے
پیروں سے لپٹ جاتی ۔ مگر بیاہی لڑکی پرائے گھر کی ہو جاتی ہے۔ اس پر کسی کا کیا
اختیار۔

پر تاپ چند اور بر جن کتنے ہی دنوں تک بھائی بہنوں کی طرح ایک ساتھ رہے
تھے۔ مگر اب بر جن کی آنکھیں اسے دیکھتے ہی نیچے کو جھک جاتیں ۔ پر تاپ کو بھی یہی
کیفیت تھی ۔ گھر میں بہت کم آتا تھا۔ کبھی ضرورت سے آتا تو گویا کچھ اس طرح
ولین کی طرح نگاہیں نیچی کیے ہوئے سمٹا ہوا آتا ۔ اس کی نگاہوں میں وہ راز محبت
چھپا ہوا تھا جسے وہ کسی متنفس حتی کہ بر جن پر بھی ظاہر نہیں کرنا چاہتا تھا۔
ایک روز شام کے وقت رخصتی کو صرف تین دن رہ گئے تھے ۔ پر تاپ کسی ضرورت
سے اندر گیا اور اپنے کمرے میں لیمپ جلانے لگا کہ برجمن آئی ۔ اس کا آنچل
آنسوؤں سے تر تھا۔ اس نے جو دو برس کے بعد پر تاپ کی طرف پر آب نگاہوں
سے دیکھا کر کہا۔
للو مجھ سے کیسے صبر ہو گا؟
پر تاپ نے مردانہ ضبط سے کام لیا۔ اس کی آنکھوں میں آنسو نہ آئے۔ اس کی
آواز بھاری نہ ہوئی ، واعظانہ لہجے میں بولا
ایشور تم ہیں صبر کی طاقت دے گا
بر جن کی گردن جھک گئی ۔ آنکھیں زمین میں گڑ گئیں اور ایک دبی ہوئی سسکی نے
حسرت و درد کا وه دفتر بیان کر دیا اور جو زبان سے نا ممکن تھا۔
رخصی کا دن لڑکیوں کے لیے عجیب حسرت کا دن ہوتا ہے۔ بچپن کی سکھیاں،
سہیلیاں ، ماں باپ، بھائی بند گھر کے مانوس درو دیوار ، ان سب سے ناطہ ٹوٹ جاتا
ہے۔ یہ خیال کہ میں پھر اس گھر میں آؤں گی، اسے مطلق تسکین نہیں دیتا تھا، کیوں
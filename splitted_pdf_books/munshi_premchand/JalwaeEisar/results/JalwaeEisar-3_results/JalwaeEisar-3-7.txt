سوشیلا ایک تو یوں ہی دائم المریض تھی۔ اس پر آئے دن کی کوفت اور جلن نے
اسے اور بھی گھلا ڈالا۔ بیٹی کی فکر سوہان روح ہوگئی ۔ شکایتوں نے کلیجہ چھلنی کر دیا۔ چھ
مہینے بھی نہ گزرنے پائے تھے کہ تپ دق کے آثار نمودار ہو گئے ۔ پہلے تو ہفتہ عشرہ تک
طبیعت پر زور ڈال کر اپنا آزار دل چھپاتی رہی ۔ مگر آخر کب تک؟ مرض بڑھنے لگا
اور طاقت نے جواب دیا۔ قیدی بستر ہو گئی ، حکیم اور ڈاکٹر علاج کرنے لگے ، تین
چار مہینے میں حالت ایسی نازک ہو گئی کہ معالجوں نے بھی علاج سے ہاتھ اٹھا لیا۔
برجن اور سباما شب و روز اس کے پاس بیٹھی رہتیں ۔ برجن ایک لمحہ کے لیے بھی اس
کی نظروں سے اوجھل نہ ہونے پاتی۔ اسے اپنے پاس نہ دیکھ کر سوشیا ابد حواس سی ہو
جاتی اور چیخ چیخ کر رونے لگتی منشی سنجیون لال پہلے تو سرگرمی سے علاج کرتے رہے
مگر جب دیکھا کہ کسی دوا سے فائدہ نہیں ہوتا اور مریضہ کی حالت روز بروز ابتر جاتی
ہوتی ہے تو آخر انہوں نے بھی مایوس ہو کر ہمت چھوڑ دی۔ آج سے کئی سال پہلے
جب سبا ما بیمار پڑی تھی ، اس وقت سوشیلا نے اس کی تیمار داری بڑی جانفشانی سے کی
تھی۔ اب سباما کی باری آئی اور اس نے ہمسائیگی اور بہنا پے کا حق پورا کر دیا۔ تیمار
داری میں اپنے گھر کا کام کاج بھول گئی ۔ دو دو تین تین دن تک پرتاپ سے بولنے
تک کی نوبت نہ آتی ۔ اکثر وہ بے کھانا کھائے ہی مدرسہ چلا جاتا مگر کبھی حرف
شکایت زبان پر نہ لاتا ۔ سوشیلا کی حالت نے اب اس کی آتش حسد کو بہت مدھم کر دیا
تھا۔ حسد کی آگ محسود کی ترقی اور بہتری کے ساتھ تیز اور مشتعل ہوتی جاتی ہے اور
اس وقت بجھتی ہے جب محسود کی زندگی کا چراغ بجھ جاتا ہے۔
جس دن برج رانی کو معلوم ہو جاتا کہ آج پر تاپ بلا کھانا کھائے مدرسہ جا رہا ہے،
اس دن وہ سب کام چھوڑ کر اس کے گھر دوڑی جاتی اور کھانے کے لیے ضد کرتی مگر
پرتاپ اس سے بات تک نہ کرتا ۔ اسے روتے چھوڑ کر باہر چلا جاتا ۔ اس میں شک ۔
نہیں کہ وہ بر جن کو بے خطا سمجھتا تھا مگر ایک ایسے رشتہ کو جو برس چھ مہینے میں منقطع
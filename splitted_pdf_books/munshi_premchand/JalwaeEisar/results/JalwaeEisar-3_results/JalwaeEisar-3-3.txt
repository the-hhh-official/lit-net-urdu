منشی پیارے لال نے پھر تازہ فرمائش کی ۔ ڈومنیوں نے بخش گالیاں دینی شروع
کیں ۔ آخر آٹھ بجتے بجتے کھانا ختم ہوا۔ تیسرے دن رخصتی کا وقت تھا۔ علی الصبح
باراتی اصحاب منڈپ کے نیچے جمع ہوئے ۔ منشی سنجیون لال اور ان کے رشتہ دار
باراتیوں سے بغلگیر ہوئے ۔ نو بجے بارات رخصت ہو گئی ۔ آئی تھی کس شان سے ، گئی
بالکل اس طرح جیسے کوئی شکست خوردہ فوج ، گائنوں نے رخصتی کے گیت گائے منشی
شیا ما چون نے گالیاں گانے کے لیے ایک اشرفی انعام دی۔ کملا چون اندر گئے ۔
ساس نے چھاتی سے لگایا ۔ چلتے وقت پانچ اشرفیاں نذر کیں ۔ شادی بڑی خوبی سے
انجام کو پہنچی ۔ شہر میں چاروں طرف واہ واہ کی دھوم مچ گئی۔
9
حمد
پر تاپ چند نے بر جن کے گھر آنا جانا شادی کے کچھ دن پہلے ہی سے ترک کر دیا
تھا۔ شادی کے کسی کام میں شریک نہ ہوا حتی کہ محفل میں بھی نہ گیا ۔ مغموم صورت
بنائے منہ لٹکائے اپنے کمرے میں بیٹھا رہا۔ منشی سنجیون لال ، سوشیلا ، سباما سب
خاشامد میں کر کر ہار گئے ۔ مگر اس نے بارات کی طرف رخ تک نہ کیا۔ آخر منشی جی
کبیدہ خاطر ہو گئے اور پھر اس سے کچھ نہ کہا۔ یہ کیفیت شادی ہونے تک تھی ۔ شادی
کے بعد تو اس نے ادھر کا راستہ ہی ترک کر دیا ۔ مدرسہ جاتا تو اس طرح کتراتا ہوا
بھاگتا ، گویا سامنے کوئی شیر بیٹھا ہوا ہے۔ یا جیسے تقاضا کرنے والے مہاجن کے
سامنے سے مقروض آدمی نظریں بچا کر گزر جاتا ہے، بر جن کی تو پر چھائیں سے
بھاگتا ۔ اگر کبھی اسے اپنے گھر میں دیکھ پالیتا تو اندر قدم نہ رکھتا۔ ماں سمجھاتی ” بیٹا تم
بر جن سے بولتے چالتے کیوں نہیں کیوں اس سے من موٹا کیے ہوئے ہو ۔ وہ آ آ کر
گھنٹوں روتی ہے کہ میں نے کیا کیا ہے کہ جس سے یہ ناراض ہو گئے ۔ دیکھو تم اور وہ
کتنے دنوں تک ایک ساتھ رہے۔ تم اسے کتنا پیار کرتے تھے۔ یکا یک تم کو یہ کیا ہو
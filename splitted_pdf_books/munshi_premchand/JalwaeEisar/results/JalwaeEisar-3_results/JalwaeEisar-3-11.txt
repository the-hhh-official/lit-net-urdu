منشی جی کا کلیجہ مسوسنے لگتا۔ اس کی طرف نہایت محبت آمیز شفقت اور درد سے بھری
ہوئی نگاہ ڈال کر بولتے نہیں میں نہ جاؤں گا تم ہیں چھوڑ کر کہاں جاؤں گا سبا ما اس
کی حالت دیکھتی اور روتی کہ اب یہ کچھ دیر کی اور مہمان ہے، ضرورت نے اس کی
شرم و حیا سب دور کر دی تھی۔ منشی جی کے سامنے گھنٹوں بے حجاب کھڑی رہتی ۔
چوتھے دن سوشیلا کی حالت سنبھل گئی۔ منشی جی کو یقین ہو گیا کہ بس یہ فیصلہ ہے،
چراغ گل ہونے سے پہلے بھڑک اٹھتا ہے۔ سویرے ہی جب منہ دھو کر گھر میں آئے
تو سوشیلا نے انہیں اشارے سے اپنے پاس بلا لیا اور بولی کہ مجھے اپنے ہاتھ سے تھوڑا
سا پانی پلا دو، آج اس پر نسیان کا غلبہ بہت کم معلوم ہوتا تھا۔ اس نے برجن ، سباما اور
پرتاپ سب کو بخوبی پہچانا اور برجن کو بڑی دیر تک چھاتی سے لگائے روتی رہی۔
جب پانی پی چکی تو سباما سے کہا بہن ذرا ہم کو اٹھا کر بٹھا دو ۔ سوامی جی کے پیر چھو
لوں ، پھر نہ جانے کب ان کے درشن ہوں گے ۔
سباما نے روتے ہوئے اسے ہاتھوں کے سہارے ذرا سا اٹھا دیا۔ پرتاپ اور
بر جن سامنے کھڑے تھے۔ سوشیلا نے منشی جی سے کہا ”ذرا نزدیک آجاؤ، منشی جی
اس وقت فرط محبت اور درد سے بے خود ہو کر اس کے سینے سے لپٹ گئے اور روتے
ہوئے بولے تم گھبر او نہیں، ایشور چاہے گا تم آج ہی اچھی ہو جاؤ گی سوشیلا نے
مایوسانہ انداز سے مسکرا کر کہا ہاں اچھی ہو جاؤں گی ، ذرا اپنا پیر بڑھا دو ، میں چوم لوں
منشی جی ہچکچا رہے تھے اس وقت سباما پہلی بار روتے ہوئے بولی پیر بڑھا دیجئے۔
ان کے دل کی آرزو بھی نکل جائے تب منشی جی نے پیر بڑھا دیا۔ سوشیلا نے اسے
دونوں ہاتھوں سے پکڑ کر کئی بار چوما اور تب ان پر ہاتھ رکھ کر رونے لگی اور دم کی دم
میں دونوں پیر گرم آنسوؤں سے تر ہو گئے۔ پتی برتا عورت نے پریم کے موتی شوہر
کے قدموں پر نثار کر دیئے ۔
جب ذرا آواز قابو میں آئی تو اس نے بر جن کا ایک ہاتھ پکڑ کر منشی جی کے ہاتھ میں
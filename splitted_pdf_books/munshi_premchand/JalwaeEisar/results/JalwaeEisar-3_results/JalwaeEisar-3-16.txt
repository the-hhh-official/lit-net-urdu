ترک کر دیتے تھے۔ دن بھر کمرے میں آسن مارے بھگوت گیتا اور یوگ بششٹ
اور دوسری معرفت کی کتابوں کا مطالعہ کیا کرتے اور شام ہوتے ہی گنگا اشنان کو چلے
جاتے ۔ وہاں سے رات گئے لوٹتے اور دو چار چھتے کھا کر سو جاتے ۔ اکثر پرتاپ چند
بھی ان کے ساتھ گنگا نہانے کو جاتا اور اگر چہ پورے سولہ سال کا بھی نہ ہوا تھا مگر
مناسبت فطری کہو یا ورثہ پدری یا فیض صحبت کہ ابھی سے اسے اسرار معرفت پر غورو
خوش کرنے میں بے حد لطف حاصل ہوتا تھا۔ گیان اور حقیقت کے تذکرے سنتے
سنتے اس کا رجحان بھی بھلتی کی جانب ہو چلا تھا۔ اور بعض اوقات منشی جی سے ایسے
دقیق مسائل پر بحث کرتا کہ وہ حیرت میں آجاتے۔
برج رانی پر سباما کی تعلیم کا اس سے بھی گہرا اثر پڑا تھا جتنا پرتاپ چند پر منشی جی کی
صحبت اور تعلیم تھا۔ اس کا پندرھواں سال تھا جو ہمارے شباب کی پہلی منزل سمجھی جاتی
ہے۔ اس سن میں لڑکیوں پر شوق شنگار کا جنون سوار ہوتا ہے۔ ان کے انداز طریق
میں بجائے طفلانہ شوخی کے ایک متانت آمیز چلبلا پن پیدا ہوا جاتا ہے ۔ دلوں میں
شباب کی امنگیں پیدا ہوتی ہیں اور نگاہوں سے بجائے سادگی اور شوخی کے ایک جذبہ
آمیز رسیلا پن برسنے لگتا ہے مگر برج رانی ابھی تک وہی بھولی بھالی لڑکی تھی ۔ اس کا
چهره معصومیت کی تصویر تھا۔ ایک ایک انداز سے سادگی ٹپکتی تھی۔ ہاں رفتار میں ایک
دل آویز دھیر اپن اور طبر ز کلام میں لبھانے والی شیرینی پیدا ہو گئی تھی۔ باتیں سننے
والے پر مونی منتر پڑھ دیتی تھیں۔ منہ اندھیرے اٹھتی اور سب سے پہلے منشی جی کا
کمرہ صاف کر کے ان کے پوجا پاٹ کا سامان قرینہ سے رکھ دیتی ۔ پھر رسولی کے
دھندے میں لگ جاتی دو پہر کا وقت اس کے لکھنے پڑھنے کا تھا۔ سباما سے اسے جتنی
محبت تھی اتنی تو شاید اسے اپنی ماں سے بھی نہ رہی ہو۔ اس کی مرضی بر جن کے لیے
قانون ہی تھی ۔
سباما کی تو صلاح تھی کہ ابھی رخصتی نہ کی جائے ۔ مگر منشی جی مصر تھے اور بدائی کی
سوشیلا : ” بتا دو مجھے بھولو گے تو نہیں ؟“
منشی جی : ”تمہاری یا دمرتے دم تک تازہ رہے گی
سوشیلا نے اپنے مرجھائے رخسار منشی جی کے ہونٹوں پر رکھ دیئے اور دونوں باہیں
ان کے گلے میں ڈال دیں۔ پھر برجن کو قریب بلا کر آہستہ آہستہ سمجھانے لگی "
دیکھو بیٹی لالہ جی کا ہر دم کہنا ماننا ، ان کی سیوا خوب من لگا کر کرنا ، گھر کا سارا بوجھ
تمہارے ہی اوپر ہے اب تمہارے سوا کون سنبھالے گا“
یہ کہہ کر اس نے شوہر کی طرف درد آمیز نگاہوں سے دیکھا میں اپنے من کی بات
نہیں کہنے پانی جی ڈوبا جا رہا ہے؟
منشی جی : " تم نا حق پس و پیش کرتی ہو
سوشیلا : ” تم میرے ہو کہ نہیں ؟“
منشی جی : تمہارا اور مرتے دم تک تمہارا
سوشیلا : ایسا نہ ہو کہ مجھے بھول جاؤ اور جو چیز میری تھی وہ کسی دوسرے کے ہاتھ
میں چلی جائے
منشی جی : " (اشارہ سمجھ کر ) اس کا ذکر ہی کیوں کرتی ہو۔ جب تک جیوں گا تمہارا
ہی رہوں گا
سوشیلا نے پھر بر جن کو بلایا اور باپ کے قدموں پر گرا دیا اور مارے ضعف کے
بے دم ہو گئی ۔ برجن اور پرتاپ رونے لگے۔ مہاما نے سمجھا کہ ٹمٹماتا ہوا چراغ بجھ
گیا۔ منشی جی نے کانپتے ہوئے سوشیلا کے سینے پر ہاتھ رکھا۔ سانس دھیرے دھیرے
چل رہی تھی ۔ مہرا جن کو بلا کر اب انہیں زمین پر لٹا دیا۔ تپ دق نے ہڈیاں تک سکھا
ڈالیں تھیں۔
اندھیرا ہو چلا تھا۔ سارے کمرے میں سناٹا چھایا ہوا تھا ، حسرت ناک، وحشت
ناک سنانا ، وہ سناٹا جو دلوں کو ملول اور متفکر بنا دیتا ہے ۔ رونے والے روتے تھے مگر
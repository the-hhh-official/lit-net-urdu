کہ اب وہ آئے گی تو مہمان کی حیثیت سے آئے گی۔ ان لوگوں سے جدا ہونا جن
کے درمیان زندگی کے گہوارے میں کھیلنا اور بے فکریوں کے چمن میں سیر کرنا نصیب
ہوا ہو، اس کے جگر کے ٹکڑے ٹکڑے کر دیتا ہے۔ اب تک وہ دنیا کے فرائض اور
پابندیوں سے آزاد رہتی تھی ۔ مگر آج سے اس کے سر پر ایسا بوجھ لدتا ہے جو مرتے دم
تک اٹھانا پڑے گا ۔
بر جن کا سنگھار کیا جا رہا تھا۔ نائن اس کے پیروں میں مہاور رچا رہی تھی۔ کوئی اس
کے سر کے بالوں کو گوندھ رہی تھی۔ کوئی جوڑے میں عطر بہا رہی تھی۔ مگر جس کے
لیے یہ تیاریاں کی جارہی تھیں وہ زمین پر موتی کے دانے یوں بکھیر رہی تھی گویا ان کا
کچھ مول ہی نہیں ہے ۔
اتنے میں باہر سے پیغام آیا ، ساعت ملی جارہی ہے جلدی کرو
سباما پاس کھڑی تھی۔ بر جن اس کے گلے لپٹ گئی اور وہ جوش محبت جواب تک دبی
ہوئی آگ کی طرح سلگ رہا تھا یکبارگی ابل پڑا جیسے کوئی آنچ میں تیل ڈال دے۔
ذرا دیر میں پالکی دروازہ پر آئی ۔ برجن پاس پڑوس کی عورتوں سے گلے ملی ۔ سباما
کے پیر چھوٹے اور تب دو تین عورتوں نے اسے پالکی کے اندر بٹھا دیا ۔ ادھر پالکی ابھی
ادھر سبا ما غش کھا کر زمین پر گر پڑی ۔ گویا اس کے جیتے جی کوئی اس کی جان نکال کر
لیے جاتا تھا۔ گھر سونا ہو گیا تھا، سینکڑوں عورتوں کا جمگھٹ تھا۔ مگر ایک برجن کے نہ
ہونے سے مکان پھاڑے کھاتا تھا۔
12
کملا چون کے دوست
جیسے سیندور کی سرخی سے مانگ رچ جاتی ہے۔ اسی طرح برج رانی کے آنے سے
پریم وتی کے گھر کی رونق دوبالا ہو گئی ۔ سباما نے اسے ایسے گن سکھائے تھے کہ جس
نے اسے دیکھا موہا گیا یہاں تک کہ سیوتی کی سہیلی رانی کو پریم وتی کے سامنے اقرار
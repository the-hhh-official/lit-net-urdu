گیا ۔ اگر تم اسی طرح روٹھے رہے تو غریب لڑکی کی جان پر بن جائے گی ۔ سوکھ کر
کانٹا ہوگئی ہے۔ ایشور جانتا ہے مجھے اس کو دیکھ کر ترس آتا ہے۔ سوائے تمہارے ذکر
کے اسے جیسے کوئی دوسری بات ہی نہیں معلوم پرتاپ آنکھیں نیچی کیسے یہ سب سنتا
اور چپ چاپ سرک جاتا ۔
پر تاپ اب کمسن بچہ نہ تھا۔ اس کی زندگی کے پودے میں شباب کی کونپلیں پھوٹ
رہی تھیں ۔ اس نے بہت دنوں سے، اسی وقت سے جب کہ اس نے ہوش سنبھالا،
اپنے طفلا نہ خوابوں میں بر جن کی زندگی کو اپنی زندگی میں شیر و شکر کی طرح ملالیا تھا۔
ان دلفریب اورسہانے خوابوں کا اس بے دردی اور بے رحمی سے خاک میں ملایا جانا
اس کے نازک دل کو پارہ پارہ کرنے کے لیے کافی تھا۔ وہ جو اپنے خیال میں برجمن کا
سب کچھ تھا کہیں کا نہ رہا اور وہ جس نے بر جن کو ایک لمحہ کے لیے بھی خیال میں جگہ نہ
دی ، سب کچھ ہو گیا ۔ اس خیال سے اس کے دل میں جھنجلا ہٹ پیدا ہوتی اور جی
چاہتا کہ جن لوگوں نے میرا طلسم خواب تو ڑا اور میری زندگی کی آرزوئیں یوں مٹی
میں ملائی ہیں انہیں بھی جلاؤں اور سلطاؤں ۔ سب سے زیادہ غصہ اسے جس پر آتا وہ
غریب سوشیل تھی ۔ رفتہ رفتہ اس کی یہ حالت ہو گئی کہ جب مدرسہ سے آتا تو کملا چون
کے متعلق کوئی نہ کوئی روایت ضرور بیان کرتا ۔ خصوصاً اس وقت جب کہ سوشیلا بیٹھی
ہوتی ۔ اس غریب کا دل دکھانے میں اسے خاص مزہ آتا ۔ اگر چہ جھوٹ بولنے کی
اسے عادت نہ تھی ۔ جو کچھ وہ کہتا وہ حقیقت ہوتی۔ مگر نا دانستہ طور پر اس کا طر زبیان
اور انداز تقریر کچھ ایسا دلخراش ہو جاتا کہ سوشیال کے جگر میں تیر کی طرح چبھ جاتا ۔ آج
میاں کملا چون تپانی کے اوپر کھڑے تھے۔ سر آسمان سے باتیں کرتا تھا مگر بے حیا
اتنے کہ جب میں نے ان کی طرف اشارہ کیا تو کھڑے کھڑے ہنسنے لگے ۔ آج بڑا
مزہ آیا ۔ کملا نے ایک لڑکے کی گھڑی اڑا دی۔ اس نے ماسٹر صاحب سے شکایت
کی ۔ اس کے قریب ہی یہی حضرت بیٹھے ہوتے تھے ۔ ماسٹر نے تلاشی لی تو آپ
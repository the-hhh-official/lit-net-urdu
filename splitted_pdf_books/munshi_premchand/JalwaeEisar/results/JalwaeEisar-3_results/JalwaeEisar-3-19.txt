کرنا پڑا کہ تمہاری چھوٹی بہو نے ہم سبھوں کا رنگ پھیکا کر دیا۔ سیوتی اس سے دن
بھر باتیں کرتی اور اس کا جی نہ بھرتا۔ اسے اپنے گانے پر ناز تھا، مگر اس میدان میں
بھی بر جن بازی لے گئی۔
اب کملا چون کے دوستوں نے تقاضا کرنا شروع کر دیا کہ بھئی نئی دلہن گھر میں
لائے ہو کچھ دعوت جلسہ کی بھی فکر ہے۔ سنتے ہیں نہایت ہی حسین بیوی پائی ہے۔ کملا
چرن کو رو پیہ تو سسرال میں ملاہی تھا جیب کھنکھنا کر بولے۔
اجی دعوت لو شرابیں اڑاؤ ، آنکھیں سینکو ، ہاں بہت ہو حق نہ مچانا ورنہ کہیں اندر
خبر ہو تو مجھیں یہ شہدا ہے۔ جب سے وہ گھر میں آئی ہیں، ایں جانب کا قافیہ تنگ
ہے۔ سنتا ہوں انگریزی، فارسی سنسکرت ، الم علم سب گھوٹے بیٹھی ہیں۔ ڈرتا ہوں
کہیں انگریزی میں پوچھ بیٹھی یا فارسی میں بات چیت شروع کر دی تو سوائے بغلیں
جھانکنے کے اور کیا کروں گا۔ اس لیے ابھی کنی کا ٹتا پھرتا ہوں
یوں تو کملا چون کے دوستوں کی تعداد محدود تھی۔ شہر کے جتنے کبوتر باز کنکوے باز
شہدے تھے ، سب ان کے دوست تھے۔ مگر دلی دوستوں میں صرف پانچ آدمی تھے
اور سب کے سب فاقہ مست ، آوارہ ، ان میں سب سے زیادہ تعلیم یافتہ میاں مجید
تھے۔ کچہری میں عرائض نویس تھے ۔ جو کچھ ملتا شراب کی نذر کرتے ۔ دوسر انمبر حمید
خاں کا تھا۔ ان ذات شریف نے ورثہ میں بڑی دولت پائی تھی مگر تین سالوں میں
سب کچھ ارباب نشاط کی نذر کر دیا۔ اب یہ وطیرہ تھا کہ سج دھج کر شام کو گلیوں کی
خاک چھانتے پھرتے اور وقت ضرور پر بازار حسن کی دلالی بھی کیا کرتے ۔ اس
بازار کے خریداروں اور بیوپاریوں میں ان کی بڑی رسائی تھی ۔ تیسرے حضرت سعید
حسین تھے۔ ایک ہی شاطر اور قمار باز سینکڑوں کا داؤ لگانے والے، بیوی کے
زیوروں پر ہاتھ صاف کرنا روزمرہ کا مشغلہ تھا۔ باقی دو صاحب رام سیوک اور چندو
لال کچہری میں ملازم تھے۔ تنخوائیں تھوڑی مگر بالائی آمدنی وافر ، نصف شراب کی
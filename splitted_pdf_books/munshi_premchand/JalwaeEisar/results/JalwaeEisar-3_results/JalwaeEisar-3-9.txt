پرتاپ کے دل سے کینہ کا آخری نشان بھی محو ہو گیا ۔ اگر ایسے وقت میں بھی کوئی
انسان دل میں کینہ کا غبار رہنے دے تو وہ انسان کہلانے کا مستحق نہیں ہے۔ پرتاپ
سفر زندانہ جوش سے آگے بڑھا اور سوشیلا کی آغوش محبت میں جا لیٹا اور دونوں آدھ
گھنٹے تک روتے رہے۔ سوشیال سے دونوں بازوؤں میں ایسے دبائے ہوئے تھی گویا
وہ کہیں بھاگا جا رہا ہے۔ وہ اس وقت اپنے تئیں ملامتیں کر رہا تھا۔ میں ہی اس دکھیا کا
جان لیوا ہوں ۔ میں نے حسد کے کمینے جذبہ سے مغلوب ہو کر اسے اس نوبت کو
پہنچایا ہے۔ میں ہی اس پریم کی مورت کا قاتل ہوں ۔ جوں جوں یہ خیالات اس
کے دل میں آتے گئے اس کی آنکھوں سے آنسو بہتے تھے۔ آخر سوشیا بولی "للو امیں
دو ایک دن کی اور مہمان ہوں ، میرا جو کچھ کہا سنا ہو وہ معاف کر دو
پر تاپ کی آواز قابو میں نہ تھی، کچھ جواب نہ دے سکا۔
سوشیلا پھر بولی نہ جانے کیوں تم مجھ سے ناراض ہو تم ہمارے گھر نہیں آتے ۔ ہم
سے باتیں نہیں کرتے ۔ جی تم ہیں پیار کرنے کوترس ترس کے رہ جاتا ہے، مگر تم میری
ذرا خبر بھی نہیں لیتے ، بتاؤ اپنی غریب بچی سے کیوں روٹھے ہوئے ہو۔ ایشور جانتا
ہے میں تم ہیں ہمیشہ اپنا لڑ کا بجھتی رہی ہوں تمہیں دیکھ کر میری چھاتی پھول اٹھتی تھی
یہ کہتے کہتے نقاہت کے باعث اس کی آواز دھیمی ہوگئی ۔ جیسے افق کی اتھاہ وسعت
میں اڑنے والی مرغابی کی آواز ہر لمحہ مدھم ہوتی جاتی ہے۔ یہاں تک کہ اس کی آواز کا
صرف خیال باقی رہ جاتا ہے۔ اسی طرح سوشیلا کی آواز دھیمی ہوتے ہوتے صرف
سائیں سائیں رہ گئی۔
10
سوشیلا کی وفات
تین دن اور گزر گئے ۔ سوشیلا کے جینے کی اب کوئی آس نہ رہی ، تینوں دن منشی
سنجیون لال اس کے پاس بیٹھے ہوئے اس کی تشفی کرتے رہے ۔ وہ ذرا دیر کے لیے
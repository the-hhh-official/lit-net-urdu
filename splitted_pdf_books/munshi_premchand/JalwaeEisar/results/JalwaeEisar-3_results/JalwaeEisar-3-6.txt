گھر جائے ۔ اس کے ساس سسر دیوی دیوتا ہوں ۔ اس کا شوہر شرافت کا پتلا اور شری
رام چند رجی کی طرح سوشیل ہو ۔ اس پر کسی آزاد کی پر چھائیں بھی نہ آنے پائے۔
اس نے مر مر کر بڑی منتوں سے یہ لڑکی پائی تھی اور اس کی یہ آرزو تھی کہ اس رسیلی
آنکھوں والی اپنی بھولی بھالی لڑکی کو مرتے دم تک اپنی آنکھ سے اوجھل نہ ہونے دوں
گی۔ اپنے داماد کو بلاؤں گی ، اپنے گھر رکھوں گی، بر جن کے بچے ہوں گے، ان کی
پرورش کروں گی ، داماد مجھے اماں کہے گا میں اسے لڑکا سمجھوں گی ، جس دل میں یہ
ارمان ہوں اس پر ایسی ایسی دل آزار اور دلخراش باتوں کا جو کچھ اثر ہو گا ظاہر ہے۔
افسوس ! غریب سوشیلا کے سارے ارمان خاک میں مل گئے ۔ اس کی ساری
آرزوؤں پر اوس پڑ گئی ۔ کیا سوچتی تھی اور کیا ہو گیا۔ اپنے دل کو بار بار سمجھاتی کہ ابھی
کیا ہے۔ سمجھ آجائے گی تو یہ سب باتیں آپ ہی چھوڑ دے گا۔ مگر ایک شکایت کا زخم
بھر نے نہ پاتا کہ پھر کوئی تازہ واردات سننے میں آ جاتی۔ اس طرح زخم پر زخم پڑتے
گئے ۔ ہائے نہیں معلوم بر جن کے بھاگ میں کیا بدا ہے ۔ کیا یہ حسن و شعور کی پتلی،
میرے گھر کا اجالا، میرے جسم کی جان ، اس بد قماش آوارہ شخص کے ساتھ زندگی
کائے گی ، کیا میری شیاما اسی گدھ کے پالے پڑے گی۔ یہ سوچ کر سوشیلا رو نے
لگتی۔ اور گھنٹوں روتی ، پہلے بر جن کو کبھی کبھی ڈانٹ ڈپٹ بھی دیا کرتی تھی۔ اب
بھول کر کوئی بات نہ کہتی ۔ اس کی صورت دیکھتے ہی اسے رحم آجاتا ، ایک لمحہ کے لیے
بھی نظروں سے دور نہ ہونے دیتی۔ اگر ذرا دیر کے لیے وہ سباما کے گھر چلی جاتی تو
اس کے پیچھے گی خود بھی جا پہنچتی ایسا معلوم ہوتا گویا اسے کوئی چھینے لیے جاتا ہے۔
جس طرح اپنے بچے کو قصائی کے بغدے کے نیچے دیکھ کر گائے کا رواں رواں کا اپنے
لگتا ہے، اسی طرح بر جن کی مصیبت کا خیال کر کے سوشیلا کی آنکھوں میں دنیا
تاریک ہو جاتی ۔ ان دنوں بر جن کو دم بھر کے لیے نگاہوں سے دور کرتے اسے وہ
قلق اور گھبراہٹ ہوتی تھی جو چڑ یا کو گھونسلے سے بچوں کے کھو جانے پر ہوتی ہے ۔
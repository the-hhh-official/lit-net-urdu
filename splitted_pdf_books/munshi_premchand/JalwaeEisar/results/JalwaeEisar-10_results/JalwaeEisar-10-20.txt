نظارے کہاں دیکھے۔ اس وقت خوب سیر ہو کرت دیکھ لو۔ تم رقاصان دلنواز کی نغمہ
سرائیوں سے آسودہ ہو گئے۔ حسینوں کی نازک ادائیاں بہت دیکھ چکے۔ گل و گلشن کی
بہت سیریں کیں ۔ مگر وہ مسرت علوی وہ حوصلہ طرب خیز جو اس وقت تم محسوس کر
رہے ہو، تمہیں کہیں اور بھی حاصل ہوا تھا۔ رقاصان دلنواز کے نغمے اور حسینوں کی
نازک ادائیاں اور گل و گلشن کی سیریں تمہارے نفس کو خوش کرتی ہیں۔ مگر تمہارے
حوصلوں کو پست اور کمزور بنا دیتی ہیں۔ لیکن ایسے نظام تم میں قومیت اور قومی جوش
اور قومی ہمدردی کا احساس پیدا کرتے ہیں ۔ اگر تم نے اپنی زندگی میں ایک بار بھی یہ
نظارہ دیکھا ہے تو اس کا پاک نقش تمہارے دلوں سے بھی نہ مٹے گا۔
بالا جی کا وجیہ چہرہ روحانی مسرت کی روشنی سے منور ہو رہا تھا اور آنکھوں سے بچے
قومی کی شعاعیں نکل رہی تھیں۔ جس طرح کسان اپنے لہلہاتے ہوئے کھیت کو دیکھ
کر خوشی سے متوالا ہو جاتا ہے ، وہی کیفیت اس وقت بالا جی کی تھی ۔ جب نغمہ بند ہو
گیا تو انہوں نے چند قدم آگے بڑح کر دو چھوٹے چھوٹے بچوں کو اٹھا کر اپنے
کندھوں پر بٹھایا اور عالم مستی میں زور سے ایک نعرہ لگایا بھارت ماتا کی جئے
اس طرح لوگ خراماں خراماں راج گھاٹ پہنچے ۔ یہاں گئو شالہ کی ایک شاندار
فلک عمارت استقبال کے لیے کھڑی تھی۔ صحن میں محملی فرش بچھایا تھا۔ محرا ہیں،
ستون اور دروازے خوشنما پھولوں اور پتیوں سے سجے ہوئے تھے ۔ مکان کے اندر
کئی ہزار گائیں بندھی ہوئی تھیں بالا جی نے اپنے ہاتھوں سے ان کی نا ندوں میں کھلی
اور بھوسہ ڈالا ۔ انہیں پیار سے تھپکیاں دیں ۔ ایک وسیع کمرہ میں سنگ مرمر کا مشمن
حوض بنا ہوا تھا ۔ دودھ سے لبریز ، بالا جی نے ایک چلو دودھ لے کر آنکھوں سے لگایا
اور پی گئے۔ اس کے بعد ہزاروں آدمی اس چشمہ آب حیات سے فیض یاب
ہوئے۔
ابھی محن میں لوگ اطمینان سے بیٹھنے بھی نہ پائے تھے کہ کئی آدمی بدحواس دوڑے
برجن : " اندھیرے میں بیٹھی کیا کر رہی ہے؟“
مادھوی: کچھ نہیں تاروں کو دیکھ رہی ہوں ۔ وہ کیسے خوشنما ہیں مگر مل نہیں سکتے۔
بر جن کے کلیجہ میں برچھی لگ گئی ۔ ضبط کر بولی یہ تارے گننے کا وقت نہیں جس
مہمان کے لیے آج سویرے تک پھولی نہیں سماتی تھی۔ کیا اسی طرح اس کی
مہمانداری کرو گی؟
ما دھوی: میں ایسے مہمان کی مہمانداری کرنے کے قابل کب ہوں؟“
برجن : ”اچھا یہاں سے اٹھو میں مہمانداری کرنے کا ڈھنگ بتاؤں گی
یہ کہہ کر برجن نے مادھوی کا ہاتھ پکڑ لیا۔ اور اٹھا دیا دونوں اندر آئیں۔ سہانا کھانا
پکا چکی تھی ۔ بالا جی کو ماں جی کا بنایا ہوا کھانا آج مدتوں کے بعد ملا۔ بڑی رغبت سے
کھایا ۔ سباما کھلاتی جاتی تھی اور روتی جاتی تھی۔ جب بالا جی کھا پی کر لیئے تو بر جن
نے مادھوی سے کہا اب یہاں کونے میں منہ ڈھانپ کر کیا کر رہی ہو؟“
مادھوی: کچھ دے دوکھا کے سور ہوں اب یہی جی چاہتا ہے“
برجن : " ما دهوی ایسی نراش نہ ہو کیا اتنے دنوں کا برت ایک دن میں بھنگ کر
دے گی؟“
ما دھوئی اٹھی مگر دل بیٹھا جاتا تھا۔ جیسے بادلوں کی کالی کالی گھٹائیں اٹھتی ہیں اور ایسا
معلوم ہوتا ہے جل تھل ایک ہو جائے گا۔ مگر ایکا ایک پچھوا ہوا چلنے لگتی ہے ۔ اور
سارے بادل کائی کی طرح پھٹ جاتے ہیں ۔ اسی طرح بالکل اس وقت مادھوی
کے دل کی کیفیت ہو رہی ہے۔
یہ مبارک دن دیکھنے کی آرزو اس کے دل میں کتنے دنوں سے تھی۔ کبھی وہ دن
آئے گا کہ میں ان کے درشن کروں گی اور امرت کی سی باتیں سنوں گی۔ اس دن
کے لیے اس نے کیسی منتیں مانی تھیں۔ اس دن کے خیال ہی سے اس کا دل کیسا کھل
اٹھا تھا۔
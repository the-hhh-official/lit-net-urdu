برج رانی: آج اسے دن بھر روتے دیکھا۔ بہت اداس دکھائی دیتی تھی
سباما: تو آج اس کا ذکر چھیرو، ایسا نہ ہو کل کسی طرف کی راہ لیں ، پھر ایک جگ
تک انتظار کرنا پڑے
برج رانی : ( غور کر کے ) ذکر کرنے کو تو میں تیار ہوں مگر مادھوی خود خوبی سے یہ
کام کر سکتی ہے۔ کوئی دوسرا نہیں کر سکتا
سباما : وہ بیچاری کیا کہے گی؟“
برج رانی: اس کی آنکھیں آپ ساری رام کہانی کہہ دیں گئی
سباما: وہ اپنے دل میں کیا کہیں گے
برج رانی کہیں گے کیا ؟ یہ تمہاری بھول ہے کہ تم ما دھوی کو کنواری سمجھ رہی ہو۔
مدت گزری کہ وہ پرتاپ چند کی دلہن بن چکی ہے۔ ایشور کے یہاں اس کا بیاہ ان
سے ہو چکا ہے۔ اگر ایسا نہ ہوتا کیا دنیا آدمیوں سے خالی تھی ۔ اپنی مادھوی جیسی
عورت کو کون آنکھوں میں نہ بٹھائے گا۔ کیا اس نے اپنی آدھی جوانی مفت میں رورو
کر گنوائی ہے۔ اس نے آج تک کسی غیر شخص کو خیال میں بھی جگہ نہیں دی۔ بارہ
برسوں سے پیسونی کی زندگی بسر کر رہی ہے۔ وہ پلنگ پر نہیں سوئی کبھی کوئی رنگین
کپر انہیں پہنا ۔ بال تک نہیں گھوندھائے ۔ کیا یہ سب باتیں نہیں کہتیں کہ مادھوی کا
بیاہ ان سے ہو چکا ہے۔ دلوں کا ملاپ سچا بیاہ ہے سیندور کا ٹیکہ اور گٹھ بندھن اور
بھانوریں یہ سب دنیا کے ڈھکوسلے ہیں
چھا جیسا مناسب سمجھو کرو، میں صرف جگ ہنسائی سے ڈرتی ہوں“
رات کے نو بج گئے تھے ۔ آسمان پر تارے چھٹکے ہوئے تھے ۔ مادھوی باغیچہ میں
اکیلی بیٹھی ہوئی تاروں کو دیکھتی تھی۔ اور دل میں سوچی تھی کہ یہ دیکھنے میں کیسے چمکیلے
ہیں مگر کتنی دور کوئی وہاں تک پہنچ سکتا ہے؟ کیا میری امید میں بھی انہی تاروں کی
طرح ہیں؟ اتنے میں برجن نے اس کا ہاتھ پکڑ کر ہلا دیا ۔ مادھوی چونک پڑی
اپنے تئیں مٹا ڈالا ہے ، وہ تمہارے لیے بڑی سے بڑی قربانی کرنے سے نہ بچے گا۔"
مادھوی نے فوراً جواب دیا ۔ وہ اس جواب کے لیے پہلے سے تیار تھی ۔ سوامی جی !
میں بہت کمزور اور بے عقل عورت ہوں ۔ مگر میں آپ کو یقین دلاتی ہوں کہ ذاتی
آرام کا خیال آج تک ایک لمحہ کے لیے بھی میرے دل میں نہیں آیا ۔ مگر آپ نے یہ
خیال کیا کہ میرے پریم کا معراج صرف یہ ہے کہ آپ کے پیروں میں سنسار کے
بندھنوں کی بیڑیاں ڈال دوں تو (ہاتھ جوڑ کر ) آپ نے اس کی حقیقت بالکل غلط
سمجھی ہے۔ میرے پریم کا معراج صرف وہی ہے، جو آج کا دن مجھے حاصل ہو گیا
ہے۔ آج کا دن میری زندگی کا سب سے مبارک دن ہے ۔ آج میں اپنے پران
ناتھ کے ساتھ کھڑی ہوں اور اپنے کانوں سے ان کی امرت کی باتیں سن رہی
ہوں سوامی جی ! مجھے امید نہ تھی کہ زندگی میں مجھے یہ دیکھنا نصیب ہو گا۔ اگر میرے
پاس دنیا کا راج ہوتا تو میں اس خوشی میں اسے آپ کے قدموں پر نثار کر دیتی ۔ میں
ہاتھ جوڑ کر آپ سے منت کرتی ہوں کہ مجھے اپنے چرنوں سے الگ نہ کیجیے گا۔ میں
سنیاس لے لوں گی اور آپ کے ساتھ رہوں گی ۔ میرا ویراگن بنوں گی ۔ بھبھوت
رماؤں گی ۔ مگر آپ کا ساتھ نہ چھوڑوں گی ، پران ناتھ ۔ میں نے بہت دکھ سہے ہیں
مگر اب یہ جلن نہیں کہی جاتی ۔"
یہ کہتے کہتے مادھوی کا گلا رندھ گیا اور آنکھوں سے پریم کی دھارا بہنے لگی ۔ اس
سے وہاں بیٹھا نہ گیا ۔ اٹھ کر پر نام کیا اور بر جن کے پاس آ کر بیٹھ گیا ۔ برج رانی نے
اسے گلے لگا لیا اور پوچھا " کیا بات چیت ہوئی ؟“
مادھوی : ” جو تم چاہتی تھیں“
برج رانی: بیچ ؟ کیا بولے ؟“
مادھوی : " یہ نہ بتاؤں گی “
برج رانی کو گویا بڑی دولت مل گئی بولی " ایشور نے بہت دنوں میں حوصلہ پورا کیا۔"
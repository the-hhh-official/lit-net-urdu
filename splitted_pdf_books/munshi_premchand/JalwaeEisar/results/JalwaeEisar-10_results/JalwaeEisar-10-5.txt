آرتی کا تھال لے لیا۔ اور راستہ کی طرف ٹکٹکی باندھے دیکھنے لگی ۔ ذرا دیر میں وردی
پوش نوجوانوں کی ایک جماعت نظر آئی ۔ اس کے بعد ارجن سبھا کے ایک سو پچھیں
ممبر گھوڑوں پر سوار دکھائی دیئے ۔ ان کے پیچھے بے شمار آدمیوں کا ہجوم تھا۔ سارا شہر
پھٹ رہا تھا۔ شانے سے شانے چھل رہے تھے۔ سمندر کی ایک لہر تھی کہ بڑھتی چلی
آتی تھی۔ اس ہجوم میں بالا جی کا چہرہ ایسا نظر آتا تھا ، جیسے بادل سے چاند نکلو ا ہوا ہو ۔
پیشانی پر سرخ چندن کا تلک تھا اور گردن میں گیروے رنگ کی چادر پڑی ہوئی تھی۔
سباما دروازے پر کھڑی تھی جوں ہی بالا جی کا چہرہ اسے نظر آیا ضبط ہاتھ سے جاتا
رہا تھا۔
دروازہ سے باہر نکل پڑی اور سر جھکائے آنکھوں سے موتی پروتی بالا جی کی طرف
چلی ۔ آج اس نے اپنا کھویا ہوا حل پایا ہے اور اسے گلے سے لگانے کے لیے بے
قرار ہو رہی ہے۔
سباما کو اس طرح آتے دیکھ کر سب لوگ رک گئے ۔ معلوم ہوتا تھا کہ سباما آسمان
سے کوئی دیوی اتر آئی ہے۔ چوطرفہ سناٹا چھا گیا ۔ بالا جی نے کئی قدم آگے بڑھ کر
ماں کو پر نام کیا اور اس کے پیروں پر گڑ پڑے ۔ سباما نے اس کا سر اپنی گود میں لے
لیا۔ اور ان کے ماتھے پر کئی بو سے دیئے ۔ آج اس نے اپنا کھویا ہوا لال پایا ہے اس
پر آنکھوں سے موتی برسارہی ہے۔
اس روح افزا نظارے کو دیکھ کر لوگوں کے دل قومیت کے نشہ سے مدہوش ہو
گئے ۔ پچاس ہزار گلوں سے آواز آئی "بالا جی کی بے بادل گرجا اور چاروں طرف
سے پھولوں کی برکھا ہونے لگی ۔ پھر اسی طرح گھن گرج کی صدا بلند ہوئی منشی
سالگرام کی اور ہزاروں آدمی جب وطن کے نشہ سے مست ہو کر دوڑے اور سباما کے
قدموں کی خاک پیشانی پر ملنے لگے ۔ ان نعروں سے سبا ما ایسی خوش ہو رہی تھی جیسے
مہور کے سننے سے ناگن متوالی ہو جاتی ہے۔ آج اس نے اپنا کھویا ہوا لال پایا ہے۔
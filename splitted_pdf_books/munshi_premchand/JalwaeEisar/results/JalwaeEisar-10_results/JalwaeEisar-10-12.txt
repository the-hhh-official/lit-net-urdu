آج صبح ما دھوئی بہت خوش تھی ۔ اس نے بڑے شوق سے پھولوں کا بار گوندھا تھا۔
سینکڑوں کانٹے ہاتھ میں چھالیے۔ متوالوں کی طرح گرتی پڑتی تھی۔ یہ سب خوشی
اور نشہ اسی لیے تو تھا کہ آج وہ مبارک دن آگیا ۔ جس کی طرف مدت سے آنکھیں لگی
ہوئی تھیں ۔ وہ زمانہ بھی اب یاد نہیں ۔ جب یہ آرزو دل میں نہ رہی ہو مگر اس وقت
مادھوی کے دل کی کیفیت نہیں ۔ خوشی کی بھی انتہا ہوتی ہے۔ غالباوہ مادھوی کی خوشی
کی انتہا تھی ۔ جب وہ باغیچہ میں جھوم رہی تھی کہ پھولوں سے آنچل بھر رہی تھی ۔ جس
نے کبھی خوشی کا مزہ نہ چکھا ہو اس کے لیے اتنی ہی خوشی کا معراج کامرانی تھی ۔ وہ
غریب اس سے زیادہ خوشی کا بوجھ سنبھال سکتی تھی ۔ جب ہونٹوں پر کبھی ہنسی ہی نہیں
آئی ان کا مسکرانا ہی نہی ہے۔ تم اپنے سے زیادہ ہنسنے کی امیدیں کیوں رکھتی ہو۔
مادھوی بالا جی کی طرف چلی۔ مگر اس طرح نہیں جیسے ایک نئی نویلی دلہن ۔ ارمانوں
سے بھری ہوئی سنگھار کیے اپنے پتی کے پاس جاتی ہے۔ یہی کمرہ تھا جسے وہ اپنے
دیوتا کامند رمجھتی تھی ۔ جب مند رخالی تھا تب وہ آ آ کر اس میں آنسوؤں کے پھول
چڑھاتی تھی ۔ آج جب دیوتا نے باس کیا ہے تو وہ یوں کیوں مچل مچل کر آرہی ہے ۔
رات خوب بھیگ چکی تھی ۔ سڑک پر سے گاڑیوں کی گھنٹیوں کی آوازیں کان میں آ
رہی تھیں ۔ مادھوی دبے پاؤں بالا جی کے کمرہ کے دروازہ تک گئی ۔ اس کا دل
دھڑک رہا تھا اندر جانے کی ہمت نہ پڑی۔ کسی نے پیر تھام لیے ۔ وہ الٹے قدم لوٹ
آئی اور زمین پر بیٹھ کر رونے لگی ۔ اس کے دل نے کہا مادھوی! یہ بڑے شرم کی بات
ہے تو بالا جی کی چیری ہی ۔ مانا کہ تجھے ان سے پریم ہے مگر تو ان کی دلہن نہیں ہے۔
تجھے اس وقت ان کے کمرہ میں قدم رکھنا ہرگز مناسب نہیں۔ تیرا پریم تجھے ان کی پتنی
نہیں بنا سکتا ۔ پریم اور چیز ہے ۔ سہاگ اور چیز ہے پر یم دل کا جھکاؤ ہے اور بیاہ
ایک پاک فرض ہے۔ تب مادھوی کو ایک بیاہ یاد آیا ۔ دولہے نے بھری سبھا میں دلہن
کی بانہہ پکڑی تھی ۔ اور کہا تھا کہ اس استری کو میں اپنے گھر کی مالکہ اور اپنے دل کی
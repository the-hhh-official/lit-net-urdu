بالا جی : تم کو بڑی تکلیف ہوئی ۔ اب جا کر سو جاؤ ، رات زیادہ ہوگئی ہے
مادھوی : چلی جاؤں گی ہونا تو روز ہے یہ موقع نہ جانے پھر کب آئے
مادھوی کی آواز میں غضب کا درد تھا۔ بالا جی نے اس کی طرف غور سے دیکھا۔
اٹھارہ سال پہلے انہوں نے مادھوی کو دیکھا تھا ۔ اس وقت وہ ایک کھلتی ہوئی کلی تھی۔
اور آج ایک مرجھایا ہوا پھول ۔ نہ چہرہ تا زگی ۔ نہ آنکھوں میں روشنی ، نہ مانگ میں
سہاگ کا ڈورا تھا اور نہ ماتھے پر سیندور کا ٹیکہ جسم پر زیوروں کا نشان بھی نہ تھا۔ بالا
جی نے قیافہ سے سمجھا کہ بدھاتا نے عین شباب میں اس دکھیا کا سہاگ ہر لیا ہے ۔
بہت مغموم ہو کر بولے کیوں مادھوی تمہا را بیا تو ہو گیا ہے
مادھوی کے کلیجہ میں چھری اتر گئی ۔ آبدیدہ ہو کر بولی ”جی ہاں ہو گیا ہے
بالا جی اور تمہار اپتی؟
مادھوی : انہیں کچھ میری سدھ ہی نہیں ۔ ان کا بیاہ مجھ سے نہیں ہوا“ بالا جی متحیر ہو
کر بولے ” تمہارا پتی کیا کرتا ہے؟“
مادھوی : دیش کی سیوا
بالا جی کی آنکھوں کے سامنے سے ایک پردہ ساہٹ گیا ، مادھوی کا مطلب سمجھ گئے
پوچھا ” مادھوی! اس بیاہ کو کتنے دن ہوئے ؟“
مجھے کچھ یاد نہیں بہت دن ہوئے شاید اٹھارہ میں سال
بالا جی کی آنکھیں پر آب ہوگئیں ۔ اور چہرہ پر قومی غرور کا نشہ سا چھا گیا۔ بھارت
ما تا ! آج اس گئے گزرے زمانہ میں بھی تمہاری گود میں ایسی ایسی دیویاں کھیل رہی
ہیں جو ایک خیال پر زندگی اور جوانی کی آرزوئیں قربان کر سکتی ہیں بولے ایسے پتی
کو تیاگ کیوں نہیں دیتیں؟“
مادھوی نے بالا جی کی طرف پر غرور نگاہوں سے دیکھا بولی سوامی جی! آپ اپنی
زبان سے ایسا نہ فرمائیں۔ میں ہندو عورت ہوں۔ میں نے گاندھاری اور ساوتری
ایک ممبر قوم کا سچا جان نثار تھا۔ اور ان کے پر جوش نعرے لوگوں کے دلوں کے حوصلہ
سے لبریز کیے دیتے تھے۔ سڑک کے دونوں کنارے تماشائیاں کا ہجوم تھا۔ نوبتیں
جھڑ رہی تھیں ۔ پھول اور میوے برس رہے تھے ۔ جا بجا شہر کی للتائیں سنگھار کیے
ہوئے، سنہرے تھالوں میں کافور، پھول اور صندل لیے آرتی اتار رہی تھیں ۔ دو
کانیں عرس زیبا کی طرح آراستہ تھیں۔ سارا شہر رشک چمن بنا ہوا تھا۔ اور جس طرح
ساون کے مہینہ میں کالی گھٹائیں اٹھتی ہیں ۔ اور رہ رہ کر رعد کی گھن گرج صدا دلوں کو
ہلا دیتی ہے ، اسی طرح اس خلقت بے پایاں کی زبانوں سے بھارت کی جے کے
حوصله خیز آوازیں دلوں میں گرمی اور ولولہ پیدا کر رہی تھیں ۔ جب بالا جی چوک میں
پہنچے تو ایک عجیب نظارہ دیکھا پانچ سو نو عمر لڑے اودھے کے لیس دار کوٹ پینے،
زعفرانی رنگ کے پیچد ارصافے باندھے اور ہاتھوں میں خوبصورت سونٹ لیے سر
راہ کھڑے تھے ۔ بالا جی کو دیکھتے ہی وہ دس دس کی قطاروں میں ہو گئے ۔ اور اپنے
ڈنڈے بجا بجا کر یہ پر اثر گیت گانے لگے۔

بالا جی تیرا آنا مبارک ہوئے
دهن دهن بھاگ ہیں اس نگری کے ہمارے
دھن دھن بھاگ
دهن دهن اس نگری کے باسی
جہاں تیرے چون پدھارے
بالا جی تیرا آنا مبارک ہوئے
کیسا دلکش نظارہ تھا۔ نغمہ اگر چہ سادہ تھا۔ مگر متعدد اور موزوں آوازوں نے مل کر
اسے بلا کا دلکش اور پر اثر بنا دیا۔ لوگوں کے قدم وہیں جم گئے اور چوطرفہ سناٹا چھا
گیا ۔ خموشی میں یہ ترانہ ایسا ہی سہانہ معلوم ہوتا تھا جیسے رات کے سنائے میں نغمہ
عند لیب سارا عالم نقش حیرت بنا کھڑا تھا۔ غریب بھارت باسیو! تم نے ایسے
28
الوداع
دوسرے دن بالا جی اشنان دھیان سیف ارغ ہو کر راجہ دھرم سنگھ کا انتظار کرنے
لگے ۔ آج رات گھاٹ پر ایک عظیم الشان گئو شالہ کی بنیاد پڑنے والی تھی۔ شہر کے
کوچه و بازار مسکراتے نظر آتے تھے۔ سڑک پر دو رویہ بیرقیں اور جھنڈیاں لہرا رہی
تھیں ۔ سڑکیں نہا دھو کر اپنا سینہ فرش راہ کیے ہوئے تھیں ۔ دروازے پھولوں کی مالا
گلے میں ڈالے خیر مقدم کرنے کے لیے تیار تھے ۔ کیونکہ آج حبیب وطن کی آمد
ہے۔ جس نے اپنا سب کچھ وطن پر قربان کر دیا ۔
خوشی کی دیوی اپنی سکھیوں ، سہیلیوں کے ساتھ محو خرام تھی۔ ہوا مستی سے جھومتی
پھرتی تھی ۔ رنج و غم کا کہیں نام و نشان نہ تھا۔ جا بجا نوبت جھڑ رہی تھی ۔ مرد خوش وضع
لباس زیب تن کیے اٹھلاتے تھے۔ عورتیں سولہوں سنگھار کیے منگل گیت گا رہی
تھیں۔ لڑکے زعفرانی صافے باندھے کلیلیں کرتے تھے۔ ہر مردوزن کے چہرے
سے خوشی جھلک رہی تھی ۔ کیوں آج قوم کے ایک بچے جان نثار کی آمد ہے ۔ جس
نے اپنا سب کچھ قوم کی نذر کر دیا ہے۔
بالا جی جب اپنے جاں نثار رفیقوں کے ساتھ راج گھاٹ کی طرف چلے تو سورج
نے گوشہ مشرق سے نکل کر استقبال کیا۔ ان کا مردانہ چہرہ جوں ہی لوگوں نے
دیکھا۔ ہزاروں زبانوں سے بھارت کی بے کا پر جوش نعرہ نگار اور فضائے آسمان کو
چیرتا ہوا گنبد گردوں تک جا پہنچا۔ گھنٹے اور نا قاس کی صدائیں بلند ہوئیں ۔ اور
مسرت سے دلآویز نغمے ہوا میں گونجنے لگے۔ جس طرح شمع کو دیکھتے ہی پروانے اس
پر نثار ہونے کو ٹوٹ پڑتے ہیں ۔ اسی طرح بالا جی کو دیکھ کر لوگ بڑ تیزی سے ان کے
چاروں طرف جمع ہو گئے ۔ ارجن سجا کے سوا سو ممبروں نے سلام کیا۔ ان کی خوشنما
وردیوں اور سبک خرام گھوڑے نظروں میں کھے جاتے تھے ۔ اس جماعت کا ایک
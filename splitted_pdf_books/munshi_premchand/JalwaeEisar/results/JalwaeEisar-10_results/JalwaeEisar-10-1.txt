مگر یہ معلوم نہ ہوا کہ انہوں نے یہ دعوت قبول کی یا نہیں۔ اہل بنارس راہ دیکھتے
دیکھتے تھک گئے ۔ بالا جی روز بروز دکن کی طرف بڑھتے جاتے تھے ۔ آخر لوگوں کو
مایوسی سی ہو گئی اور سب سے زیادہ مایوسی بر جن کو ہوئی ۔ ایک روز جب کسی کو سان و
گمان بھی نہ تھا کہ بالا جی بنارس آگئے ۔

پر ان ناتھ نے آکر کہا: ” بہن لو خوش ہو جاؤ ، آج بالا جی تشریف لا رہے ہیں
بر جن کچھ لکھ رہی تھی کہ ہاتھ سے قلم چھوٹ گیا ۔ مادھوی اٹھ کر دروازے کی طرف
لپکی ۔ پر ان ناتھ نے مسکرا کر کہا ” ابھی تھوڑے ہی آگئے کہ یوں بے صبری ہوئی جاتی
ہے ۔“
ما دھوی : کب آئیں گے ادھر ہی سے ہو کر جائیں گے نا ؟“
پر ان ناتھ: ” یہی تو معلوم نہیں کدھر سے آئیں گے ۔ انہیں جلوس اور دھوم سے
نفرت ہے۔ اس لیے پہلے سے آنے کی تاریخ نہیں مقرر کی۔ راجہ صاحب کے پاس
آج صبح کو ایک آدمی نے آکر خبر دی کہ بالا جی آ رہے ہیں اور کہا ہے کہ میرے
استقبال کے لیے دھوم دھام نہ ہو۔ مگر یہاں بنارس کے لوگ اسے کب مانتے ہیں ۔
استقبال ہو گا اور دھوم دھام کے ساتھ جلوس نکلے گا اور ایسا شاندار کہ شہر کی تاریخ میں
یا درکھنے کے قابل ، چاروں طرف آدمی چھوڑے ہوئے ہیں کہ جوں ہی انہیں آتے
دیکھیں ہر ایک محلے میں ٹیلی فون سے خبر پہنچا دی جائے ۔ کالج اور اسکولوں کے طلباء
وردیاں پہنے بیرقین لیے اشارہ کے منتظر ہیں ۔ گھر گھر پھول برسانے کی تیاریاں ہو
رہی ہیں ۔ بازار میں دوکانیں سجائی جا رہی ہیں۔ شہر میں ایک باچل مچی ہوئی ہے ۔“
ما دھوی: ادھر سے جائیں گے تو ہم روک لیں گے “
پر ان ناتھ: ہم نے تو کوئی تیاری کی ہی نہیں ۔ روک کیا لیں گے ۔ اور یہ بھی تو
نہیں معلوم کہ کدھر سے جائیں گے ۔ رادھا چون نے دھوکا دیا۔ انہوں نے کہا تھا کہ
امرتسر کی طرف سے ان کے آنے تک لوٹ آؤں گا اور ابھی تک ان کا کہیں پتہ نہیں
کے کل میں جنم لیا ہے۔ جسے ایک بار دل سے اپنا پتی مان چکی اسے نہیں تیاگ سکتی۔
اگر میری زندگی یوں ہی روتے روتے کٹ جائے تو بھی اپنے پتی کی طرف سے
ملال نہ ہو گا۔ جب تک میرے تن میں جان رہے گی، میں ایشور سے ان کی بھلائی
چاہتی رہوں گی۔ میرے لیے یہی کیا کم ہے کہ ایسے مہاتما کے پریم نے میرے دل
میں باس کیا ہے۔ میں اسی کو اپنا سو بھاگیہ سمجھوں گی۔ آج اٹھارہ سال سے زیادہ ہوا
کہ میں نے بناؤ سنگھار کا خیال دل میں نہیں آنے دیا۔ میں نے ایک بار اپنے سوامی
کو دور سے دیکھا تھا۔ اور وہ تصویر ایک دم کے لیے بھی میری نگاہوں سے نہیں
اتری۔ جب کبھی میں بیمار ہوئی ہوں ، اسی تصویر نے میری تیمار داری کی ہے ۔ جب
کبھی میں نے بیوگ کے دکھ سے بے چین ہو کر آنسو بہائے ہیں اسی تصویر نے مجھے
ڈھارس دیا ہے۔ اس پتی کو میں تیاگ دوں۔ میں ہمیشہ اس کی ہوں اور ہمیشہ اس کی
رہوں گی۔ میرا دل اور میری جان اس کے نذر ہو چکے ہیں ۔ اگر وہ کہے تو آج میں
آگ کی گود میں ایسی خوشی سے جا بیٹھوں گویا پھولوں کی سیج ہے اگر میری جان اس
کے کام آئے تو میں خوشی سے دے دوں گی ۔ جیسے کوئی اپاسک دیوتا پر پھول چڑھا
دیتا ہے۔
ما دھوی کا چہرہ خوشی سے گلگوں ہو رہا تھا بالا جی نے اس کی باتیں سنیں اور دم بخو د ہو
گئے ۔ یہ وہ عورت ہے جس نے میرے خیال پر اپنی زندگی قربان کر دی۔ اس خیال
سے بالا جی کی آنکھیں پر آب ہو گئیں ۔ جس پر یم میں ایک عورت نے اپنی زندگی جلا
کر خاک کر دی ہو۔ اس کے لیے ایک آدمی کے استقلال کو جلا کر لینا کوئی بڑی بات
نہیں ۔ پریم کے مقابلے میں ضبط کوئی چیز نہیں ہے بولئے مادھوی تم جیسی دیویاں
بھارت کے لیے مایہ نا ز ہیں۔ میں بڑا خوش نصیب ہوں کہ تمہارے پریم جیسی انمول
چیز یوں میرے ہاتھ آرہی ہے۔ اگر تم نے میرے لیے جو گن بننا پسند کیا ہے تو میں
بھی تمہارے لیے اس سنیاس اور روبیراگ کو خیر باد کہہ سکتا ہوں ۔ جس کے لیے تم نے
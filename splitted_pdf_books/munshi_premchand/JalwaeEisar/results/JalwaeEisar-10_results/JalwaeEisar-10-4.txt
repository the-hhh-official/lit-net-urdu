ہے۔ آہ! یہ باولی بالو کی دیوار کھڑی کر رہی ہے۔
تھوڑی دیر میں مادھوی، برجن ، سیوتی، چند را کئی عورتوں کے ساتھ سباما کے گھر کو
چلیں۔ وہاں کی تیاریاں دیکھیں تو دنگ رہ گئیں ۔ دروازہ پر ایک نہایت وسیع
شامیانہ کھڑا تھا۔ فرش فرش اور شیشہ و آلات سے آراستہ نوبت جھڑ رہی تھی ۔ بڑے
بڑے ٹوکروں میں میوے اور مٹھائیاں رکھی ہوئی تھیں ۔ شہر کے روسائے نامدار خوش
وضع لباس پہنے ہوئے استقبال کرنے کو کھڑے تھے۔ فٹن اور گاڑیاں ایک بھی نظر نہ
آتی تھیں کیونکہ بالا جی ہمیشہ پیدل ہی چلا کرتے تھے۔ بہت سے لوگ گلے میں
جھولیاں ڈالے ہوئے دکھائی دیتے تھے ۔ جن میں شاید بالا جی پر فتار کرنے کے
لیے روپے پیسے بھرے ہوئے تھے۔ راجہ دھرم سنگھ کے پانچوں لڑکے رنگین کپڑے
پہنے، زعفرانی صافے باندھے، ریشمی جھنڈے کمر میں کھونسے بجار بجارہے تھے ۔
جوں ہی لوگوں کی نظر بر جن پر پڑی۔ ہزاروں سرفرط ادب سے خم ہو گئے ۔ جب یہ
خاتون اندر گئی تو وہاں بھی آنکن اور سائبان اور کمرے دلہن کی طرح سجے ہوئے
پائے ۔ صد با عورتیں مبارکباد گانے کے لیے بیٹھی ہوئی تھیں۔ پھولوں کے ڈھیر بجا
بجا پڑے ہوئے تھے۔ سباما ایک سفید ساڑھی پہنے صبر و الم کی تصویر بنی ہوئی
دروازے پر کھڑی تھی ۔ برجن اور مادھوی کو دیکھتے ہی آبدیدہ ہو گئی۔ برجن بولی
چی آج اس گھر کے بھاگ جاگے ہیں سہاما نے رو کر کہا ” تمہاری بدولت مجھے آج
یہ دن دیکھنا نصیب ہوا ہے ایشور تم ہیں اس کا پھل دے
غم نصیب ماں کے تہہ دل سے یہ دعا نکلی ۔ یک غم نصیب ماں کی بد دعا نے رجاہ
دشرتھ کو بیٹے کے فراق میں شربت مرگ چکھایا تھا۔ کیا سباما کی یہ دعا بے اثر رہے
گی؟
دونوں ابھی اسی طرح باتیں کر رہی تھیں کہ گھنٹے اور ناقوسوں کی صدائیں آنے
لگیں ۔ شور مچا کی بالا جی آپہنچے۔ عورتوں نے مبارکباد گانا شروع کیا۔ مادھوی نے
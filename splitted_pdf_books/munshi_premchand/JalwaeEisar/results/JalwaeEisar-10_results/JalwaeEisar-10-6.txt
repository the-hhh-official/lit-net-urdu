اس بے بہا رتن کے ملنے سے وہ رانی ہو گئی ہے۔ اسی رتن کی بدولت آج اس کے
قدموں کی خاک لوگوں کی آنکھوں کا سرمہ اور ماتھے کا چندن بن رہی ہے ۔
عجیب حیات بخش نظارہ تھا بار بار جے جے کے نعرے بلند ہوتے تھے۔ اور عالم
بالا کے بسنے والوں کو بھارت بیداری کا مژدہ سناتے تھے۔ ماں اپنے بیٹے کو کلیجے
سے لگائے ہوئے ہے۔ بہت دن کے بعد آج اس نے اپنا کھویا ہوا لال پایا ہے۔ وہ
لال جو اس کے جنم بھر کی کمائی تھی پھول چاروں طرف نثار ہو رہے تھے ۔ زرو جواہر کی
بارش ہو رہی تھی ۔ ماں اور بیٹا کمر تک پھولوں کے سمندر میں ڈوبے ہوئے ہیں ۔ ایسا
پر اثر سین کسی کی آنکھوں نے دیکھا ہو گا۔
سباما، بالا جی کا ہاتھ پکڑ کر گھر کی طرف چلی ، دروازہ پر پہنچتے ہی عورتیں مبارکباد
گانے لگیں ۔ مادھوی سنہرے تھال میں دھوپ، دیپ پھولوں سے آرتی اتار نے
لگے۔ برجن نے پھولوں کی مالا ان کے گلے میں ڈال دی ۔ وہ مالا جسے مادھوی نے
اپنے خون سے رنگا ہوا تھا۔ بالا جی نے چشم پر آب سے بر جن کی طرف دیکھ کر پر نام
کیا۔
ما دھوئی کو بالا جی کے درشن کی آرزو تھی ۔ مگر اس وقت اس کی آنکھیں زمین کی
طرف جھکی ہوئی تھیں ۔ بالا جی کی طرف نہیں تاک سکی ۔ اسے خوف ہے کہ میری
آنکھیں بھید کھول دیں گی ۔ ان میں پریم رس بھرا ہوا ہے۔ آج پہلی بار مادھوی کے
دل میں نئی آرزوئیں پیدا ہوئی ہیں۔ اب تک اس کی سب سے بڑی آرزو تھی کہ بالا
جی کے درشن پاؤں مگر آج آرزوؤں نے سر ابھارا ہے پوری ہونے کے لیے نہیں،
آج باغ حسرت میں ایک نئی کلی لگی ہے کھلنے کے لیے نہیں بلکہ مرجھانے کے لیے اور
مرجھا کر خاک ہو جانے کے لیے مادھوی کو کون سمجھائے کہ تو ان آرزوؤں کو دل میں
پیدا نہ ہونے دے۔ یہ آرزوئیں تجھے بہت رلائیں گی ۔ تیری محبت خیالی ہے۔ تو اس
کے مزے سے ناواقف ہے۔ کیا اب واقعی محبت کا مزا لیا چاہتی ہے ۔
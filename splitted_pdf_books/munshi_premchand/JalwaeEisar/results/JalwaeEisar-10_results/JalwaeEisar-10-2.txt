خیر
برجمن : " (سوچ کر ) آرتی اتارنے کا انتظام تو کرنا ہی ہو گا
پر ان : ہاں اب کیا اتنا بھی نہ ہو گا۔ میں با ہر فرش وغیرہ بچھواتا ہوں
پر ان ناتھ باہر تیاریوں میں مصروف تھے ۔ مادھوی پھول چننے لگی ۔ برجن نے وہ
پہلا تھال دھو دھو کر صاف کیا۔ سیوتی اور چندر اندر سب چیزیں قرینہ سے رکھنے
لگیں ۔ مادھوی خوشی کے مارے پھولی نہ کما رہی تھی۔ بار بار چونک کر دروازہ کی
طرف دیکھتی کہ کہیں وہ آتو نہیں گئے ۔ بار بار کان لگا کر سنتی کہ کہیں باجے کی آوازیں
تو نہیں آرہیں ۔ دل مارے خوشی کے دھڑک رہا تھا۔ پھول چنتی تھی مگر دھیان دوسری
طرف تھا۔ ہاتھوں میں کتنے ہی کانٹے چبھا لیے۔ پھول کے ساتھ کئی پیروں کی
ٹہنیاں مروڑ ڈالیں۔ کئی دفعہ شاخوں میں الجھ کر گری۔ کئی دفعہ ساڑھی کانٹوں میں
پھنسا دی۔ اس وقت اس کی حالت بالکل بچوں کی سی تھی ۔
مگر بر جن کا چہرہ بالکل اداس تھا۔ جیسے بھرا ہوا پیالہ ذرا سا ملنے سے بھی چھلک جاتا
ہے، اسی طرح جوں جوں پرانی باتیں یاد آتی تھیں، اس کی آنکھوں سے آنسو چھلک
پڑے تھے آو! کبھی وہ دن تھے کہ ہم اور وہ بھائی بہن تھے۔ ساتھ کھیلتے تھے ساتھ
رہتے تھے۔ یا آج سولہ سال گزر گئے ان کی صورت دیکھنی بھی نصیب نہ ہوئی۔ تب
میں ذرا بھی روتی تو وہ میرے آنسو پونچھتے اور میرا دل بہلاتے ۔ اب انہیں کیا خبر کہ
یہ آنکھیں کتنا روتی ہیں اور اس دل نے کیسے صدمے اٹھائے ہیں۔ کیا خبر تھی کہ
ہماری قسمتیں ایسے گل کھلائیں گی ۔ ایک بیوگن ہو جائے گی اور دوسر اسنسیا سی ۔
یکا یک مادھوی کو خیال آیا کہ سباما کو شاید بالا جی کے آنے کی خبر نہ ہوئی ہو۔ برجن
کے پاس آکر بولی ۔ بہن ڈرا میں بچی کے یہاں جاتی ہوں ، نہ جانے کسی نے ان
سے کہا یا نہیں
پر ان ناتھ باہر آ رہے تھے۔ یہ سن کر بولے وہاں سویرے ہی سب سے پہلے خبر
یہ کہتے کہتے وفور اشک سے اس کی زبان بند ہو گئی جب گھر کی خوب کھول جاتا ہے
تو اس کا کھولنا اور بولنا بند ہو جاتا ہے۔ برج نے سر جھکا کر اسے پر نام کیا اور نظروں
سے غائب ہو گئی ۔
شام کا وقت تھا ہما چل سر پر سنہرا تاج رکھے کھڑا تھا۔ چڑیاں بسیرا لے رہی تھیں
آسمان سے دو ایک شوخ ستارے گھورنے لگے تھے۔ پرتاپ چند نے دیکھا کہ
بر جن گیان سروور کے نیلگوں پانی میں کھڑی ہے۔ گویا جل دیوی اپنے سنگھاسن پر
رونق افروز ہے اور ایسی آواز سے جس میں کوئل کی کوک، پیسے کی ہوک اور شیاما کی
چہک ملی ہوئی ہے یہ دل سوز نغمہ الاپ رہی ہے ۔
بن
ہری کیوں راکھیں من دھیر
گھر آنگن نہ سہات رین دن بیرے بھوجن نیر
بن
ہری کیوں راکھیں من دھیر
مچھلیاں روتی تھیں اور پیڑ پتے سر دھنتے تھے۔ بر جن کمر تک پانی میں چلی گئی اور
پھر یہ آواز آئی۔
ین پین دی سرت آوت چت چیوت جمنانیر
بن
ہری کیوں رکھیں من دھیر
برجن نے پرتاپ چند کی طرف دیکھ کر ہاتھ جوڑے۔ پھر گلے تک پانی میں چلی
گئی ۔ ایک کمل کھل گیا اور یہ آواز آئی
من ایجس انہو سو اپنے کٹھن مدن کی پیر
بن ہبری کیوں راکھیں من دھیر
چند تارے کان لگائے سن رہے تھے۔ آسمان کی سرخی مٹ چکی تھی ۔ برجن نے
پرتاپ چند کو پر نام کیا اور پانی میں غوطہ لگایا ۔ پور نماشی کا چاند دیکھتے دیکھتے ڈوب
گیا۔ پر تاپ دوڑا۔ پیر لڑکھڑائے اور بے ہوش ہو گیا ۔
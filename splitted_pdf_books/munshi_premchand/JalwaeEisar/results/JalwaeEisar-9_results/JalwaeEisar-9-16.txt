حوصلہ بڑھانے کی باتیں کرتے ہیں ۔ آج بالا جی کا نام سن کر یہ لوگ پھولے نہیں
سماتے تھے۔ ان لوگوں میں اخلاق و عادات کو سدھارنے کی جو کوشش آپ دیکھتے
ہیں ۔ یہ بالا جی ہی کی جانفشانیوں کا نتیجہ نیک ہے۔
ہمارے قومی کاموں کا ایسا کوئی جبر نہیں ہے جو بالا جی کی عنایت کا ممنون نہ ہو۔
ان کا وقت، ان کا دھیان ، ان کی سرگرمی اور ان کا سب کچھ قوم کی خدمت کے لیے
وقف تھا۔ وہ قوم کے سرتاج اور قوم کے چاکر دونوں ہی تھے ۔
26
بنارس میں آمد
جب سے شہرت نے برج رانی کو اپنا منظور نظر بنایا ۔ اس کے یہاں ہر دم عورتوں کا
جمگھٹ لگا رہتا تھا۔ شہر میں مستورات کی کئی سجا ئیں تھیں ۔ ان کے متعلق سارا بوجھ
اس کو اٹھانا پڑتا۔ اس کے علاوہ دوسرے شہروں سے اکثر عورتیں اس کی ملاقات کو
آتی رہتی تھیں۔ جو تیرتھ جاترا کرنے کے لیے بنارس آتا تھا وہ بر جن سے ضرور
ملاقات کو آتا تھا۔
برج رانی کے کلام کا مجموعہ بڑی آب و تاب سے شائع کیا تھا اور اس مجموعہ نے
اس کی شاعرانہ سطوت کا ڈنکا بجا دیا تھا۔ ہندوستان کا تو کیا شمار یورپ اور امریکہ
کے سر بر آور شعرا نے بھی اسے اس کے محاسن کلام پر مبارکباد دی ۔ ہندوستان میں
شاید ہی ایسا کوئی خوش مذاق شخص ہو گا جس کی کتابوں کا شیلف اس دیوان سے
آراستہ نہ ہو۔ اور بر جن کے کلام کی قدر کرنے والوں میں بالا جی کا درجہ سب سے
بڑھا ہوا تھا۔ وہ اپنی پر زور تقریروں اور تحریروں میں اس کے کلام کی سندیں دیا
کرتے تھے۔ اور ایک بار سر سوتی میں اس کی پر زور تنقید لکھی تھی۔
ایک روز بر جن صبح کے وقت بیٹھی ہوئی تھی کہ سیتا ، چند کنور ، رکمنی اور رانی آئیں۔
چند کنور زیوروں سے لدی ہوئی تھی ۔ سیتا متینا ور خاموش ، رکمنی کا چہرہ پر مردہ اور
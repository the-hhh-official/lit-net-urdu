تاریخ کا ایک ورق
ناظرین ! بالا جی کے قومی کارنامے آپ کو تاریخ کے صفحوں میں آب زر سے لکھے
ہوئے ملیں گے ۔ ہم نے ان صفحات میں ان حالات اور واقعات کا کسی قدر تفصیل
کے ساتھ تذکرہ کیا ہے ۔ جس اس کارنامے کے محرک ہوئے ۔
کسی گری ہوئی قوم کو ابھارنا بہت مشکل کام ہے۔ مگر اس کا صلہ بھی ساری دنیا کی
دولت سے زیادہ گر انبار اور بیش قدر ہوتا ہے۔ بالا جی کے نام پر آج مورخ کا قلم
وجد کرنے لگتا ہے۔ سعرا ء اس کے نام پر بلند پروازیوں کے موتی نثار کرتے ہیں۔
ملک کے درو دیوار اس کا جس گا رہے ہیں ۔ اس کا ذکر کرتے ہی لوگوں کے سر تعظیم
سے جھک جاتے ہیں اور دل قومی جوش سے لبریز ہو جاتے ہیں ۔
کسی گری ہوئی قوم کو ابھارنا آسان کام نہیں مگر اس کا صلہ جنت کی نعمتوں سے بھی
زیادہ حیات بخش ہوتا ہے۔ بچے ماں کی گود میں بالا جی کے کارنامے سنتے ہیں ۔ اس
کی یاد دلوں میں حوصلہ اور بازوؤں میں قوت پیدا کر دیتی ہے۔ اس کے نام کی
بستیاں بس رہی ہیں اور درسگا میں کھل رہی ہیں۔ اس نام پر زبانیں فصاحت کے
پھول چڑھا رہی ہیں ۔ امراء اپنے محلوں اور غربا ء اپنی جھونپڑیوں میں اس کے گن
گاتے ہیں۔ اس کی صورت آنکھوں سے نہیں اترتی ۔ اس کی پر زور اور پر حوصلہ آواز
اب تک کانوں میں گونج رہی ہے۔ اس کے خیالات آنے والی نسلوں کے دماغ
سنواریں گے اور صدیوں تک اس کے ہم وطنوں کے لیے گنبد نور کا کام دیں گے ۔
دیکھیے ایک بے یارو مددگار شخص قوم کو ابھارنے میں کہاں تک کامیاب ہو سکتا
ہے۔ اس کام کے راستہ میں دولت کی اور مددگار کی کمی حائل نہیں ہو سکتی ۔ روحانی
قوت ، دردمند دل ، وسیع ہمدردیاں ، یہ ضروری سامان ہے۔ ابھی بہت دن نہیں
گزرے کہ پرتاپ چند ایک گمنام آدمی تھا ۔ آج اس کا نام بچہ بچہ کی زبان پر ہے۔
کیا اس کے پاس قارون کا خزانہ تھا۔ پنگھٹ پر جب عورتیں کولہوں پر گھڑے رکھے
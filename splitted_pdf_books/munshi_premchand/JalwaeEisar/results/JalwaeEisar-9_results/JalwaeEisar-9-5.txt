24
انگا جمنا کا میلاپ
ہمارے ناظرین مادھوی کے نام سے غیر مانوس نہ ہوں گے جس طرح ایک
سنگریزہ کسی پر فنکار کا ریگر کے ہاتھوں میں موتیوں کے تول بکنے کے قابل ہو جاتا
ہے، اسی طرح برج رانی نے مادھوی کو سکھا پڑھا کر اپنے ہی جیسا بنا لیا تھا۔ اس کی
خوش خلقی ، نیک مزاجی اور شرافت کی دو ایک مثالیں بر جن کے ان خطوط میں ملتی ہیں
جو اس نے مجگاؤں سے کملا چون مرحوم کے نام لکھے تھے۔ کبھی کبھی جنگلی پھولوں میں
وہ باس بو اور رنگ روپ مل جاتا ہے جو بھی ہوئی روشوں اور مرصع کیاریوں کو بھی
نصیب نہیں ہو سکتا مادھوی تھی تو ایک غریب جاہل برہمن کی لڑکی ۔ مگر فطرت نے
اسے جنس حسنہ کے کل پاکیزہ اوصاف عطا کیے تھے اور اس میں تعلیم و تربیت قبول
کرنے کی صلاحیت پیدا کر دی تھی۔ مادھوی اور بر جن کا ملاپ اس وقت ہوا جب
سسرال آئی اس بھولی بھالی لڑکی نے اس وقت سے بر جن کے ساتھ غیر معمولی محبت
ظاہر کرنا شروع کی۔ معلوم نہیں اسے دیوی بجھتی تھی یا کیا۔ مگر کبھی اس نے بر جن کی
مرضی کے خلاف ایک لفظ بھی نہ نکالا۔
برجن بھی اسے اپنے ساتھ سلاتی ، کھلاتی اور پلاتی ، اچھے اچھے ریشمی کپڑے
پہنچاتی ، اس سے زیادہ محبت وہ اپنی چھوٹی بہن سے بھی نہیں کر سکتی تھی۔
دل کو دل سے لگاؤ ہوتا ہے بر جن کو سسرال میں آنے سے پہلے ہی معلوم ہو گیا تھا
کہ میں ہی پرتاپ چند کے خوابوں کی پری ہوں۔ اس کی ایک ایک نظر، ایک ایک
بات میں وہ اپنی محبت کی جھلک دیکھتی اور افسوس کرتی۔ ایک روز جب کہ وہ کملا چون
کے ساتھ بیٹھی ہوئی تھی۔ اسے یہ خیال کر کے رونا آگیا تھا کہ میری تو یوں لطف سے
گزرتی ہے، بیچارے پرتاپ کے دل میں نہ جانے کیا بیت رہی ہوگی ۔ مادھوی اس
وقت گیا رہویں سال میں تھی اور اس کے رنگ و روپ کا نکھار، سلیقہ، گفتگو اور گن
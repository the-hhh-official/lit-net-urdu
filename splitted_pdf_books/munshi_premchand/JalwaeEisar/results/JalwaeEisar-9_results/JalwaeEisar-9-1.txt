کرتی رہی ہوں۔ میرے بھاگ اچھے تھے کہ میں نے اس لوک میں جنم لیا ہے۔
ایشور نے شاید میری آرزوئیں پوری کرنے کے لیے تمہاری پہلو میں بھیجا ہے“
پر تاپ چند : بر جن ! ایسی باتیں زبان سے نہ نکالو کیا تم کو نہیں معلوم کہ میرا تم سے
ہمیشہ سے پاک تعلق رہا ہے“
برج رانی : پیارے! ان خیالوں سے میرے ابھاگے دل کو تسکین نہیں ہوتی۔
پریم کی آگ نے ان سب خیالات کو جلا کر راکھ کر دیا ہے۔ میں نے خیال کیا تھا کہ تم
نظروں سے دور ہو جاؤ گے تو دل تمہیں بھول جائے گا میں نے دل کو بہت سمجھایا ،
مدتوں سے شعر و سخن سے جی بہلاتی رہی ۔ تم آج بھی لوگوں کو میرے کلام کا مداح پاؤ
گے۔ میں نے شہرت، عزت اور دولت سب پانی اور سب سے جی سیر ہو گیا۔ مگر
تمہاری محبت کا نقش دل سے نہ مٹا۔ دوسرا جنم لے کر بھی اس آرزو میں کھلتی رہی۔
میں برسوں سے یہی سوچ رہی ہوں کہ تمہیں اپنی داستان تم سناؤں یا نہ سناؤں کبھی
یہ خیال ہوتا تھا کہ اگر محبت میں روحانی طاقت ہے تو تم اور ہم ضرور ملیں گے۔ کبھی
سوچتی تھی کہ تم مجھے بھول گئے ہو گے۔ مگر دل کو کسی طرح نہ سمجھا سکی ۔ آج مجبور ہو کر
میں نے شرم و حیا کو بالائے طاق رکھا اور تمہارے سامنے کھڑی ہوں ۔ تم میرے
لیے جو مناسب سمجھو وہ کرو۔ میں تمہاری ہوں ، خواہ مجھے اپنے پہلو میں جگہ دو ، خواہ
خیال میں بھی نہ لاؤ ، میں تمہاری سیوا میں رہ کر تمہارے ساتھ رہ کر سب کچھ پہنے کو تیار
ہوں ۔ میرے پتا جی اس لوک کے راجہ ہیں، میرے سوا ان کے کوئی اولاد نہیں ۔ مگر
میں سب تیاگ دوں گی۔ میں تمہارے ساتھ فاقے کروں گی ، کنوئیں سے پانی
کھینچوں گی
یہ کہتے کہتے بر جن کی آنکھیں اشکبار ہو گئیں اور گلا رندھ گیا
پر تاپ چند عجیب مخمصے میں مبتلا تھا۔ برجن نے اس کی محبت کا راگ گایا تھا اور یہ
راگ سن کر کون مرد ہے جو مد ہوش نہ ہو جائے
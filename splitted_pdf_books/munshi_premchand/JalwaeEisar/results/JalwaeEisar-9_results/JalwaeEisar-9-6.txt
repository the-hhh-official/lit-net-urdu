دیکھ کر سب کو حیرت ہوتی تھی ۔ بر جن کو معا خیال آیا کہ مادھوی اس قابل نہیں کہ
پرتاپ اسے اپنے گلے کا ہار بنا لیں۔ اس دن سے وہ مادھوی کی تربیت اور خاطر
داری میں اور بھی زیادہ منہمک ہو گئی ۔ وہ سوچ سوچ کر دل میں پھولی نہ ماتی کہ
جب مینا سولہ سترہ سال کی ہو جائے گی ۔ اس وقت میں پرتاپ کے پاس جاؤں گی
اور اس سے ہاتھ جوڑ کر کہوں گی کہ مادھوی میری بہن ہے۔ اسے آج سے اپنی
چیری سمجھو۔ کیا پرتاپ میری اس بات کو ٹال دیں گے؟ نہیں ایسا وہ نہیں کر سکتے ۔ مزہ
تو تب ہے کہ خود مادھوی کو بچی اپنا بنانے کی مجھ سے استدعا کریں۔ اس خیال سے
برجن نے پرتاپ چند کے اوصاف حمیدہ کا نقش مادھوی کے دل میں جمانا شروع کر
دیا تھا کہ اس کارواں رواں پر تاپ کی محبت میں سرشار ہو جائے ۔ جب وہ پرتاپ
چند کا بکھان کرنے لگتی تو خود بخود اس کے الفاظ غیر معمولی طور پر شیریں اور فصیح ہو
جاتے ۔ رفتہ رفتہ مادھوی کا بچہ دل چاشتی الفت کے مزے لینے لگا۔ آئینہ میں بال پر
گیا۔
بھولی مادھوی سوچنے لگی میں کیسی خوش قسمت ہوں مجھے ایسا سوامی ملے گا۔ جس
کے پیر دھونے کے لائق بھی میں نہیں ہوں مگر کیا وہ مجھے اپنی چیری بنائیں گے ۔ کچھ
ہو، میں ضرور ان کی بنوں گی اور پریم میں کچھ کھچاؤ ہے تو بھی میں انہیں ضرور اپنا لوں
گی۔ مگر اس غریب کو کیا معلوم تھا کہ یہ آرزوئیں حسرت بن کر آنکھوں کے راستہ بہہ
جائیں گے ۔ اس کا پندرھواں سال پورا ابھی نہ ہوا تھا کہ بر جن پر خانہ تباہی کے
صد سے آپڑے ۔ اس طوفان نے جو کسر رکھ چوڑی تھی۔ وہ اس آگ نے جلا کر راکھ
کردی۔
مگر خیال کوئی چیز ہے تو مادھوی پرتاپ چند کی بیوی بن چکی ۔ اس نے اپنا تن اور
من انہیں سونپ دیا۔ پرتاپ کو خبر نہیں مگر آج اسے ایسی بیش بہا چیز ملی ہے جس کے
مقابلہ میں کوئی چیز نہیں ٹھہری سکتی ۔ مادھوی نے صرف ایک بار پرتاپ کو دیکھا اور
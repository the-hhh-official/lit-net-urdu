۴۳۶
”کان پکڑو“
”کان پکڑتا ہوں۔ مگر اب تم مجھ پر دم کرکے چلی جاؤ اور مجھے سینے میں بھی گر
سوچنے اور رونے دو تم نے آج میری زندگی کی ساری خوشی ......
مالتی اور زور سے ہنسی : دیکھو کھنا ، تم میری بڑی تو ہین کر رہے ہو ،
اور تم جانتے ہو کہ حسن توہین نہیں سہ سکتا۔ میں نے تو تمھارے ساتھ نیکی کی اور
تم اسے بدی سمجھ رہی ہو ۔
کھنا احتجاج کی نگاہوں سے دیکھ کر بولے : تم نے میرے ساتھ نیکی کی
ہے یا الٹی چھری سے میرا گلا کاٹا ہے ؟“
کیوں ، میں تمھیں لوٹ لوٹ کر اپنا گھر بھر رہی تھی۔ تم اس نوٹ سے
بچ گئے ۔
کیوں زخم پر نمک چھڑک رہی ہو مالتی ؟ میں بھی آدمی ہوں ؟
مالتی نے اس طرح کھنا کی طرف دیکھا، گویا یقین کرنا چاہتی تھی کہ وہ
آدمی ہیں یا نہیں ؟ بولی ۔ ابھی تو مجھے اس کی کوئی علامت نظر نہیں آتی ۔"
” تم بالکل معمہ ہو ، آج یہ ثابت ہو گیا ۔
ہاں تمھارے لئے معمہ ہوں اور معما ہی رہوں گی ۔“
یہ کہتی ہوئی وہ چڑیا کی طرح ایک دم اڑ گئی اور کھنا سر پر ہاتھ رکھ کر
سوچنے لگے کہ یہ صرف دکھاوا ہے یا اس کا سچا روپ !
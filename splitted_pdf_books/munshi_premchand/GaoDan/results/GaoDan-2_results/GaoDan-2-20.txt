گوتیر نے کلسا پھر نکالا، سب نے شربت پیا اور ایک چلم تمباکو پیکر لوٹ
پڑے۔ بھولا نے کہا : کل تم آکر گائے لے جانا، گوبر اس سے تو سانی
کھا رہی ہے ۔

گوبر کی آنکھیں ایسی گائے پر لگی ہوئی تھیں اور وہ دل ہی دل
میں سست ہوا جاتا تھا ۔ گائے اتنی اچھی اور سڈول ہے ، اس کا اسے
شان و گمان بھی نہ تھا ۔

ہوری نے لالچ روک کر کہا : منگوالوں گا، جلدی کیا ہے؟"
"تمھیں جلدی نہ ہو، ہمیں تو جلدی ہے ۔ اُسے دوارے پر دیکھ کر
تمھیں وہ بات یاد رہے گی ۔"

اس کی مجھے بڑی پھکر ہے دادا ۔ تو کل گوبر کو بھیج دینا ۔"
دونوں نے اپنے کھانچے سر پر رکھے اور روانہ ہوئے ۔

دونوں اتنے خوش تھے گویا بیاہ کر کے لوٹے ہوں، ہوری کو تو اپنی دیرینہ
خواہش کے پوری ہونے کی خوشی تھی اور وہ بھی بلا پیسے کے گوبر کو اس
سے بھی زیادہ قیمتی چیز مل گئی تھی ۔ اس کے دل میں بھی ایک سوئی ہوئی تمنا
جاگ اٹھی تھی ۔

موقع پاکر اس نے پیچھے کی طرف دیکھا۔ چھینا دروازے پر کھڑی
تھی۔ امید کی مستی میں بے صبر اور بے قرار !
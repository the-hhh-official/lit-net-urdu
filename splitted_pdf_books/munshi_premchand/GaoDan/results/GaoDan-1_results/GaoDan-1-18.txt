۲۲۰
کی بد دلت مزے اڑا رہے ہیں ، شعر کہ رہے ہیں اور جوا کھیل رہے ہیں، شراب
پی رہے ہیں اور عیاشی کر رہے ہیں ، وہ بھی مجھ سے جلتے ہیں اور اگر آج مر جاؤں
تو گھی کے چراغ جلائیں۔ میرے دکھ کو دکھ سمجنے والا کوئی نہیں۔ ان کی نگاہوں
میں مجھے دکھی ہونے کا کوئی حق ہی نہیں ہے۔ میں اگر روتا ہوں تو غم کا مضحکہ
اڑاتا ہوں ! میں اگر بیمار ہوتا ہوں تو مجھے سکھ ہوتا ہے میں اگر اپنا بیاہ کر کے
گھر میں جھگڑا نہیں بڑھاتا تو یہ میری خود غرضی ہے اور اگر بیاہ کرلوں تو
وہ عیش پسندی ہوگی، اگر شراب نہیں پیا تو میری کنجوسی ہے ، شراب پینے
لگوں تو وہ رعایا کا خون ہوگی۔ اگر عیاشی نہیں کرتا تو خشک مزاج ہوں
عیاشی کرنے لگوں تو پھر کہنا ہی کیا۔ ان لوگوں نے مجھے عیش و عشرت
میں مبتلا کرنے کے لئے کم چالیں نہیں چلیں اور ابتک چلے جاتے ہیں ان
کی یہی خواہش ہے کہ میں اندھا ہو جاؤں اور وہ لوگ مجھے لوٹ لیں اور
میرا فرض یہ ہے کہ میں سب کچھ دیکھ کر بھی کچھ نہ دیکھوں، سب کچھ جان کر
بھی گدھا بنار ہوں ۔
روہ
رائے صاحب نے گاڑی آگے بڑھانے کے لئے دو بیڑے پان
کھاتے اور ہوتوی کے منہ کی طرف تاکنے لگے گویا اس کے دلی خیالات
جاننا چاہتے ہوں ۔
ہوری نے ہمت کر کے کہا ہم سوچتے تھے کہ ایسی باتیں ہمیں
لوگوں میں ہوتی ہیں، پر جان پڑتا ہو کہ بڑے آدمیوں میں بھی ان کی کمی نہیں ہے
رائے صاحب نے منہ پان سے بھر کہ کہا۔ تم نہیں بڑا آدمی سمجھتے ہو ۔
ہمارے نام بڑے ہیں مگر درشن چھوٹے غریبوں میں اگر حسد یا دشمنی ہے
تو سوارتھ کے لئے پیٹ کے لئے ۔ ایسی حسد اور دشمنی کو میں معافی کے
۵۵۵
بٹوارے کا مرض بھی بڑھتا جاتا ہے ۔ آپس میں اپنی مغائرت تھی کہ شاید ہی کوئی دو
بھائی مانی ایک ساتھ رہتے ہوں ۔ ان کی اس درگت کا سبب بہت کچھ ان کی تنگ
خیالی اور خود غرضی تھی ۔ مالٹی یہی باتیں عورتوں سے کرتی رہی ۔ اُن کی عقیدت
دیکھ کر اس کے دل میں خدمت کی تحریک اور بھی زور پکڑ رہی تھی ۔ اس قربانی کی
زندگی کے سامنے وہ عیش و آرام کی زندگی کتنی حقیر اور مصنوعی تھی ۔ آج اس کے
وہ ریشمی کپڑے جن پر زری کا کام تھا، اور وہ خوشبو سے مہکتا ہوا بدن اور وہ پاؤڈر
لگا ہوا چہرہ اسے شرمندہ کرنے لگا ۔ اس کی کلائی پر بندھی ہوئی سونے کی گھڑی
جیسے مٹکٹکی لگائے اسے گھور رہی تھی۔ اس کے گلے میں چمکتا ہوا جواہر اور نگلس جیسے
اس کا گلا گھونٹ رہا تھا۔ ان نیاگ اور بھگتی کی دیویوں کے سامنے وہ اپنی ہی نظر
میں حقیر ہو رہی تھی۔ وہ ان دیہاتوں سے بہت سی باتیں زیادہ جانتی تھی ، وقتی
رفتار سے زیادہ واقف تھی۔ لیکن جن حالات میں یہ غریب عورتیں اپنی زندگی کو کارآمد
بنا رہی ہیں ان میں کیا وہ ایک دن بھی رہ سکتی ہے ؟ دل میں غرور کا نام بھی نہیں
دن بھر کام کرتی ہیں، فاقہ کرتی ہیں ، روتی ہیں ، پھر بھی اتنی ہنس مکھ اور زندہ دل
ہیں! بیگانے ان بنے کے لئے اس قدر یگانے ہو گئے ہیں کہ ان کا اپنا وجود ہی
نہیں رہا۔ ان کی یگانگت اپنے بچوں میں ، اپنے شوہر میں اور اپنے رشتہ داروں
میں ہے۔ اسی خیال کی حفاظت کرتے ہوئے اور اسی کے دائرے کو بڑھاتے
ہوئے مستقبل کا انسانی معیار بنے گا۔ بیدار عورتوں میں اس کے بجائے خود پر وارو
کا جو خیال پیدا ہو گیا ہے ، یعنی سب کچھ اپنے لئے ، اپنے ہی عیش و آرام کئے۔
لئے ، اس سے تو یہ خواب کی حالت ہی بھلی ! مانا کہ مرد بے رحم ہے مگر ہے تو
ان ہی ماؤں کا جایا ہوا۔ کیوں ماں نے لڑکے کو ایسی تعلیم نہیں دی کہ وہ ماں کی اور
اس کے ناتے کل نسوانی طبقہ کی پرستش کرنا ؟ اسی لئے کہ ماں کو دیسی تعلیم دینا
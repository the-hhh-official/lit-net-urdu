۵۶
میں اسی طرح تجھے ماروں ، تو ؟ "
کیا کبھی مارا نہیں جو مارنے کی سادھ بنی ہوتی ہے ؟ "
اتنی بے دردی سے مارتا تو تو گھر چھوڑ کر بھاگ جاتی ۔ پینا بڑی
کھور (خوار) ہے ۔
او ہو ، ایسے ہی بڑے درد والے ہو تم !! ابھی تک مار کا داغ
(داغ) بنا ہوا ہے۔ ہیرا مارتا ہے تو دلارتا بھی ہے ، تم نے تو مار نا ہی سیکھا
ہے ، دلار کرنا سیکھا ہی نہیں ۔ میں ہی ایسی ہوں کہ تمھارے ساتھ
بناہ ہوا ۔
اچھا رہنے دے، بہت اپنا گھمان نہ کرنا تو ہی روٹھ روٹھ کر میکے
بھاگتی تھی جب مہینوں منوتی کرتا تھا تب کہیں جا کر آتی تھی ۔
جب اپنی گرج (غرض) ستاتی تھی تب منانے جاتے تھے ،
لالا ! میرے دلارے نہیں جاتے تھے ۔
اسی سے تو میں سب سے تیرا سکھان کرتا ہوں "
ازدواجی زندگی کی صبح میں تمنا اپنے گلابی نشے کے ساتھ طلوع
ہوتی ہے اور دل کے آسمان کو پورے طور پر اپنی سنہری کرنوں سے
رنگ دیتی ہے ۔ پھر دو پہر کی تپش کا وقت آتا ہے ، دمبدم بگولے اٹھتے
ہیں اور زمین کا پینے لگتی ہے ۔ تمنا کا سنہرا پردہ ہٹ جاتا ہے اور
اصلیت اپنی عریانی میں آگے آکھڑی ہوتی ہے ، اس کے بعد آرام دہ شام
آتی ہے سرد اور سکون افزا ، جب ہم تھکے ہوئے مسافروں کی طرح دن
بھر کی مسافت کا حال کہتے اور سنتے ہیں ، بے غرضانہ انداز سے ، گویا ہم
کسی اونچی چوٹی پر جا بیٹھے ہیں جہاں نیچے کا شور وغل ہم تک نہیں
۶۱۳
معبود میں جذب ہو جائے گا ۔"
مالنی نے سنجیدگی سے کہا " نہیں مہتا ، میں مہینوں سے اس مسئلے پر
غور کر رہی ہوں اور آخر میں میں نے یہ طے کیا ہے کہ دوست بن کر رہنا زن و
شوہر بن کر رہنے سے کہیں زیادہ آرام دہ ہے۔ تم مجھ سے محبت کرتے ہو، مجھ
پر اعتبار کرتے ہو، اور مجھے بھروسہ ہے کہ آج موقع آپڑے تو تم اپنی جان
دے کر بھی میری حفاظت کرو گے ۔ تم میں میں نے اپنا ہادی ہی نہیں بلکہ اپنا
محافظ بھی پایا ہے۔ میں بھی تم سے محبت کرتی ہوں اور تم پر اعتبار کرتی ہوں
اور تمھارے لئے کوئی ایسی قربانی نہیں جو میں نہ کر سکوں ۔ ایشور سے میری
یہی نہتی ہے کہ وہ زندگی بھر مجھے اسی راہ پر قائم رکھے ۔ ہماری تکمیل کے لئے
ہمارے روحانی ارتقاء کے لئے اور کیا چاہیئے ؟ اپنی چھوٹی سی گرستی ؟
بنا کر، اپنی روحوں کو چھوٹے سے پنجرے میں بند کر کے ، اپنے سکھ دکھ
کو اپنے ہی تک رکھ کر ، کیا ہم لا محدود کے قریب تک پہنچ سکتے ہیں ؟
ویسا کرنا تو ہماری راہ میں رکاوٹ ہی ڈالے گا۔ معدودے چند آدمی ایسے
بھی ہیں جو پیروں میں بیڑیاں ڈال کر بھی ارتقائی راستے پر چل سکتے ہیں اور
چل رہے ہیں ۔ یہ بھی جانتی ہوں کہ تکمیل کے لئے اس محبت اور ترک و
اشتہار میں بڑی اہمیت ہے جو کہنے کے لئے کئے جاتے ہیں لیکن میں اپنے
دل کو اتنا مضبوط و مستقل نہیں پانی ۔ جب تک محبت نہیں ہے، خودی نہیں۔
ہے ۔ اس وقت تک زندگی کالا بیچ نہیں ہے، خود غرضی کا زور نہیں ہی
جس روز دل لالچ میں پڑا اور ہمارے لئے بندش تیار ہوگئی ۔ اس وقت
ہماری انسانیت کا دائرہ محدود ہو جائے گا۔ نئی نئی ذمہ داریاں ہوں گی
اور ہماری ساری طاقت ان ہی کے پورا کرنے میں لگنا شروع ہو جائے گی۔
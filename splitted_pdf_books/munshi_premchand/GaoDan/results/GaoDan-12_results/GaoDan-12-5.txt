۲۲۹
کوئی کیا کئے لیتا ہے، تو سماج بھی دکھا دے گا کہ اسے کچھ نہ سمجھنے والے لوگ
سکھ کی نیند نہیں سو سکتے ۔
اسی رات کو اس مسئلہ پر غور کرنے کے لئے گانوں کے لیڈروں کی
نشست ہوئی۔
داتادین بولے : میری عادت کسی کی برائی کرنے کی نہیں ہے ۔ سنسار
میں کیا کیا کرم نہیں ہوتا۔ مجھ سے کیا مطلب ؟ مگر یہ رانڈ دھینا تو مجھ سے لڑنے
پر تل گئی ، بھائیوں کا حصہ دبا کر ہاتھ میں چار پیسے ہو گئے تو اب کچال کے
سوائے اور کیا سوجھے گا ؟ نیچ جات (ذات ) جہاں پیٹ بھر کر روٹی کھائی
اور ٹیڑھے چلے ! اسی سے ساستروں میں کہا ہے کہ نیچ ذات لیتائے بھلا "
پیشوری نے ناریل کا کش لگاتے ہوئے کہا ۔ یہی تو ان میں برائی
کہ جہاں چار پیسے دیکھے اور آنکھیں بدلیں ۔ آج ہوری نے ایسی ہیکڑی جنائی
کہ میں اپنا منہ لے کر رہ گیا۔ نہ جانے اپنے کو کیا سمجھتا ہے ۔ اب سوچو اس بدکاری
کا گانوں میں کیا نتیجہ ہوگا۔ جھینیا کو دیکھ کر دوسری بدھواؤں کا من بڑھے گا کہ
نہیں ؟ آج بھولا کے گھر میں یہ بات ہوئی ، کل ہمارے تمھارے گھر میں ہو گی
سماج تو ڈر کے بل سے چلتا ہے۔ آج سماج کا انکس جاتا رہے تو پھر دیکھو کہ
سنسار میں کیسے کیسے انرتھے ہونے لگتے ہیں ۔
جنگری سنگھ دو بیویوں کے شوہر تھے۔ پہلی بیوی، پانچ لڑکے لڑکیاں
چھوڑ کر مری تھی۔ اس وقت اس کی عمر تقریبا پینتالیس سال تھی۔ مگر آپ نے
دوسری شادی کی اور جب اس سے اولاد نہ ہوئی تو تیسرا بیاہ کر ڈالا۔ اب ان
کی عمر پچاس سال تھی اور دو جوان بیویاں گھر میں بیٹھی ہوئی تھیں ۔ ان دونوں
کے بارے میں طرح طرح کی باتیں پھیل رہی تھیں، مگر ٹھاکر صاحب کے
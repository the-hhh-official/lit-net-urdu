(۳۲)
مرزا خورشید نے اسپتال سے نکل کر ایک نیا کام شروع کر دیا تھا بے فکری
سے بیٹھے رہنا ان کے مزاج میں داخل نہ تھا۔ یہ کام کیا تھا ؟ شہری بیواؤں کی
ایک نائک منڈلی بنانا۔ فارغ البالی کے زمانے میں انھوں نے خوب عیاشی کی
تھی اور ان دنوں اسپتال کے تخلئے میں زخموں کی تکلیف ہوتی تھی۔ اس دست
اگر ان میں سمجھ ہوتی تو وہ لوگوں کی کتنی بھلائی کر سکتے تھے ، کتنوں کے رنج
وافلاس کا بوجھ ہلکا کر سکتے تھے ، مگر وہ دولت انھوں نے عیاشی میں اڑائی
یہ کوئی نئی بات نہیں کہ مصیبت ہی میں ہماری روح بیدار ہوتی ہے۔ بڑھاپے
میں کون اپنی جوانی کی غلطیوں پر افسوس نہیں کرتا با کاش وہ وقت عقل و طاقت
کے حاصل کرنے میں لگایا جانا ، نیک اعمالی کا خزانہ بھر لیا جاتا ، تو آج دل کو کتنی
تسکین ملتی ! وہیں ان کو اس امر کا افسوسناک تجربہ ہوا کہ دنیا میں کوئی اپنا نہیں
کوئی ان کی موت پر دو آنسو بہانے والا نہیں۔ انہیں رہ رہ کر زندگی کا ایک پرانا
واقعہ یاد آتا تھا ۔ بشیرہ کے ایک گاؤں میں جب وہ کیمپ میں ملیریا سے بیمار پڑے
تھے اس وقت ایک دیہاتی لڑکی نے ان کی تیمار داری کتنی جانفشانی سے کی تھی
صحت ہو جانے پر جب انھوں نے روپے اور زیوروں سے اس کے احسانوں
کا بدلہ چکانا چاہا تو اس نے کس طرح آنکھوں میں آنسو بھر کر سر پنجا کر لیا تھا اور
ان کا تحائفہ کے لینے سے انکار کر دیا تھا۔ ان دائیوں کی خدمت میں ضبط ہے .
قاعدہ ہے، سچائی ہے ، مگر وہ محبت کہاں یا وہ انہماک کہاں ، جو اس کی بے مشق
236
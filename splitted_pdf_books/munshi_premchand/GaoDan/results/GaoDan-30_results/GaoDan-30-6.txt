۵۹۰
اقسام کی صورتوں میں آتا ہے تو ان کا کیا قصور ہے ؟ "
ڈاکٹر مہتا اگر ذرا غور کرتے تو انھیں معلوم ہوتا کہ ان میں اور مرزا میں
کوئی فرق نہیں ، صرف الفاظ کا ردو بدل ہے ، مگر بحث کی گرما گرمی میں غور
کرنے کے لئے مبر کہاں ؟ گرم ہو کر بولے : معاف کیجئے مرزا صاحب ، جب تک
دنیا میں دولت والے رہیں گے ، بیوائیں بھی رہیں گی ، آپ کی منڈلی اگر کامیاب
بھی ہو جاتے ، حالانکہ مجھے اس میں بہت شک ہے ، تو آپ دس پارچ عورتوں
سے زیادہ اس میں کبھی نہ لے سکیں گے اور وہ بھی تھوڑے دنوں کے لئے ۔ سب ہی
عورتوں میں ناٹک کرنے کی اہمیت نہیں ہوتی ، اسی طرح جیسے سب ہی لوگ شاعر
نہیں ہو سکتے، اور یہ بھی مان ہیں کہ یہ عورتیں آپ کی منڈلی میں مستقل طور پر ٹھہر جائیگی
تو بھی بازار میں ان کی جگہ خالی نہ رہے گی ۔ جو پر جب تک کلہاڑے نہ چلیں گے
پتیاں توڑنے سے کوئی نتیجہ نہیں۔ دولت والوں میں کبھی کبھی ایسے لوگ نکل آتے ہیں
جو سب کچھ چھوڑ کر خدا کی راہ میں جا بیٹھتے ہیں، مگر د دولت کا راج بدستور قائم ہو۔
اس میں ذرا بھی زوال نہیں آنے پایا ۔
مرزا کو بہتا کی ہٹ دھرمی پر رنج ہوا۔ اتنا پڑھا لکھا سمجھدار آدمی ایسی
باتیں کرے! سوشل نظام کیا آسانی سے بدل جائے گا؟ وہ تو صدیوں کا معاملہ
ہے ۔ تب تک کیا یہ اندھیر ہونے دیا جائے؟ اس کی روک تھام نہ کی جائے
اور ان غریب عورتوں کو مردوں کی ہوس کا شکار ہونے دیا جائے ؟ کیوں نہ شیر
کو پنجڑے میں بند کر دیا جائے کہ وہ دانت اور ناخون رکھتے ہوئے بھی کسی
کو نقصان نہ پہنچا سکے ؟ کیا اس وقت تک خاموش بیٹھا رہا جائے ۔ جب تک
شیر اہنسا کا برت نہ لے لے ؟ دولت والے اور جس طرح چاہیں اپنی دولت اڑائیں
مرزا کو غم نہیں۔ شراب میں ڈوب جائیں، موٹروں کی مالا نگلے میں ڈال لیں قلعے
۳۵۱
میں اسی دیوی سے بول رہا ہوں ۔"
گوبندی نے زور سے قہقہہ لگایا " آپ نے آج مجھے بنانے کی ٹھان
لی ہے ، کیوں ؟ "
مہتا نے عقیدت سے کہا " دیوی جی ! آپ میرے ساتھ نا انصافی
کر رہی ہیں۔ اور مجھ سے زیادہ خود اپنے ساتھ ۔ دنیا میں ایسے بہت کم لوگ
ہیں جن سے میری دلی عقیدت ہو ۔ ان ہی میں ایک آپ ہیں ۔ آپ کا متحمل
ایثار ، اخلاق ، سب بے نظیر ہیں ۔ میں اپنی زندگی میں سب سے بڑے
سکھ کا جو تصور کر سکتا ہوں ۔ وہ آپ جیسی کسی دیوی کے چرنوں کی سیوا
ہے۔ جس نسائیت کو میں مکمل مانتا ہوں آپ اس کی زندہ مثال
ہیں ۔"
گوبندی کی آنکھوں سے خوشی کے آنسو نکل پڑے۔ اس عقیدت
کی زرہ کو پہن کر وہ کسی آفت کا مقابلہ نہ کر سکے گی ؟ ۔ اس کے روئیں
روئیں سے جیسے ایک میٹھے گیت کا راگ جاری ہو گیا ۔
اس نے اپنی نسوانی خوشی کو ضبط کر کے کہا : " آپ فلسفی کیوں ہوتے
مہناجی ! آپ کو شاعر ہونا چاہیے تھا ۔"
مہنا سادگی سے ہنس کر بولے : " کیا آپ سمجھتی ہیں کہ فلسفی ہوتے
بغیر ہی کوئی شاعر ہو سکتا ہی فلسفہ تو محض ایک درمیانی
منزل ہے ۔"
تو ابھی آپ شاعری کی راہ میں ہیں ۔ مگر آپ یہ بھی جانتے ہیں
کہ شاعر کو دنیا میں کبھی آرام نہیں ملتا ؟ "
جسے دنیا رنج کہتی ہے وہی شاعر کے لئے راحت ہے۔ دولت
۲۹۲
اور مردوں کو ان کے بے جا استعمال سے باز رکھیں۔
مہتا نے جواب دیا : دنیا میں سب سے بڑے حقوق خدمت اور
قربانی سے ملتے ہیں اور وہ آپ کو ملے ہوئے ہیں ۔ ان حقوق کے سامنزورٹ
کوئی چیز نہیں ، مجھے افسوس ہو کہ ہماری بہنیں مغرب کی بات لے رہی ہیں جہاں
عورتوں نے اپنا مرتبہ کھو دیا ہو اور مالکہ کے درجے سے گر کر شوق دلند
کی چیز بن گئی ہیں ۔ مغرب کی عورت آزاد ہونا چاہتی ہو تا کہ وہ زیادہ سے زیادہ
عیش کر سکے۔ ہماری ماؤں کا معیار کبھی نہیں رہا۔ انھوں نے صرف خدمت کے
حقوق سے ہمیشہ گریستی چلائی مغرب میں جو چیزیں عمدہ ہیں وہ ان سے لیجئے جو
تمدن میں ہمیشہ لین دین ہوتا آیا ہے مگر کورانہ تقلید تو دماغی کمزوری ہی کی علامت
ہے۔ مغرب کی عورت آج گھر کی مالکہ نہیں رہنا چاہتی عیش و عشرت کی
زبر دست خواہش نے اسے بالکل آزاد بنا دیا ہے ۔ اس نے اپنی شرم اور
بزرگی کو جو اس کی سب سے بڑی پونچی تھی شوخی اور تفریح کی پسندی پر
قربان کر دیا ہے جب میں وہاں کی تعلیم یافتہ لڑکیوں کو اپنی شکل کی یا اپنے
بھر کے ہوئے گول بازوؤں کی یا اپنی عریانی کی نمائش کرتے ہوئے دیکھتا
ہوں ۔ تو مجھے ان پر رحم آتا ہے۔ ان کی خواہشوں نے انھیں اتنا مغلوب کر دیا
ہے کہ وہ اپنی لاج کا بچاؤ بھی نہیں کر سکیں عورت کی اس سے زیادہ
اور کیا گراوٹ ہو سکتی ہے ؟
رائے صاحب نے تالیاں بجائیں۔ ہال تالیوں سے گونج اٹھا
جیسے پٹاخوں کی باڑ میں چھوٹ رہی ہوں۔ مرزا صاحب نے ایڈیٹر سے کہا
اس کا جواب تو آپ کے پاس بھی نہ ہوگا ۔
ایڈیٹر نے بے پروائی سے کہا ۔ ساری تقریر میں انھوں نے یہی ایک
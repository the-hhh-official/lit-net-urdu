۱۴۸
مہتا نے اس کا شکریہ ادا کرتے ہوئے کہا تم بڑے موقع سے
پہنچ گئیں ورنہ مجھے نہ جانے کتنی دور تیرنا پڑتا ۔
لڑکی نے خوش ہو کر کہا " میں نے تمھیں تیر نے دیکھا تو دوڑی شکار
کھیلنے آئے ہو گے ؟
ہاں آتے تو تھے شکار ہی کھیلنے مگر دو پہر ہوگئی اور یہی ایک چڑیا
ملی ہے ۔
تیند و مارنا ہو تو میں اس کی جگہ دکھا دوں ۔ رات کو یہاں
روج (روز) وہ پانی پینے آتا ہے۔ کبھی کبھی دو پہر میں بھی آجاتا
ہے "۔
پھر ذرا شرما کر سر جھکاتے ہوئے بولی اس کی کھال ہمیں دینی
پڑے گی چلو میرے دوارے پر، وہاں پل کی چھایا ہے ، یہاں دھوپ
میں کب تک کھڑے رہو گے ؟ کپڑے بھی تو بھیگے ہوئے
ہیں "
مہتا نے اس کے بدن سے لپٹی ہوئی بھیگی ساڑی کی طرف دیکھ کر
کہا تمھارے کپڑے بھی تو بھیگے ہوئے ہیں ۔
اس نے بے پروائی سے کہا انہ ، ہما کیا ہم جنگل کے جیو
ہیں ۔ دن دن بھر دھوپ اور پانی میں کھڑے رہتے ہیں۔ تم تھوڑے
ہی رہ سکتے ہو ۔
لڑکی کتنی سمجھ دار ہے اور بالکل گنوار ۔
تم کھال لے کر کیا کرو گی ؟
ہمارے دادا ہاٹ میں بیچتے ہیں یہی تو ہمارا کام ہے ۔
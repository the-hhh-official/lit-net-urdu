موجاد چلی جاتی تھی۔ اب مریاد نہیں جاتی یا "
ہوری کو بھولا پر رحم آرہا تھا۔ بے چارا اس ہر جائی کے پھیر میں پڑ کر اپنے کو برباد
کئے ڈالتا ہے ۔ چھوڑ کر جائے بھی تو کیسے ؟ عورت کو اس طرح چھوڑ کر جانا کیا ممکن
ہے ؟ وہ چڑیل اسے وہاں بھی تو چین سے نہ بیٹھنے دے گی۔ کہیں پنچایت کرائیگی
کہیں روٹی کپڑے کا دعویٰ کرے گی ابھی تو گانوں کے ہی لوگ جانتے ہیں ۔
کسی کو کچھ کہتے سوچ ہوتا ہے ۔ کانا پھوسی کرکے ہی رہ جاتے ہیں تب تو
دنیا بھی بھولا ہی کو برا کہے گی۔ لوگ یہی تو کہیں گے کہ جب مرد نے چھوڑ دیا تو
بے چاری عورت کیا کرے ؟ مرد برا ہو تو عورت کی گردن کاٹ لے گا، عورت
بری ہو تو مرد کے منہ میں کا لکھ لگائے گی۔ "
اس کے دو مہینے بعد ایک روز گانوں میں یہ خبر پھیلی کہ نہری نے مارے
جوتوں کے بھولا کی چاند گنجی کردی ۔ برسات ختم ہوگئی تھی اور ربیع بونے کی
تیاریاں ہو رہی تھیں ۔ جنوری کی ایکھ تو نیلام ہوگئی تھی۔ بیچ کے لئے ایسے رویے
نہ ملے اور اکھ نہ بوئی جا سکی ۔ ادھر وہا میں بھی میٹھیاں لینے کو تھا اور ایک ہیتے
بیل کے بغیر کام نہ چل سکتا تھا۔ پنیا کا ایک بیل نامے میں گرگر مر گیا تھا، اس عورت
سے اور بھی دقت پڑ گئی تھی ۔ ایک دن پنیا کے کھیت میں ہل جاتا تو ایک دن
ہوری کے کھیت میں کھیتوں کی جتائی جیسی چاہیئے تھی ، نہ ہو پائی تھی ۔
ہوری ہل لے کر کھیت میں گیا ، مگر بھولا کی فکر لگی ہوئی تھی۔ اس نے
اپنی زندگی میں کبھی یہ نہ سنا تھا کہ کسی عورت نے اپنے خاوند کو جوتوں کے
مارا ہو۔ جوتوں سے کیا ، تھپڑ یا گھورنے مارنے کا بھی کوئی واقعہ اسے یاد
نہ آتا تھا۔ مگر آج نہری نے بھولا کو جوتوں سے پیٹا اور سب لوگوں نے تماشا
دیکھا۔ اس عورت سے کیسے اس ابھاگے کا گلا چھوٹے ؟ اب تو کبھی بھولا کو
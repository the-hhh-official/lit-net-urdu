۳۱۳
طرف دولت اور آرام کی خواہش لے کر نہیں آیا تھا۔ اس لئے مجھے کوئی شکایت
نہیں ہے ۔ میں پبلک کی خدمت کرنے آیا تھا۔ اور وہ حتی الامکان کئے جاتا
ہوں ۔ ملک و قوم کا بھلا ہو ، یہی میری خواہش ہے ۔ ایک شخص کے سکھ
دکھ کی کوئی قیمت نہیں ۔"
رائے صاحب نے ذرا اور ملائم ہو کر کہا ۔ یہ سب ٹھیک ہے بھائی
صاحب ، لیکن خدمت کے لئے بھی جینا ضروری ہے ۔ مالی افکار میں مبتلا
ہوتے ہوتے آپ یکسوئی کے ساتھ خدمت بھی تو نہیں کر سکتے ۔ کیا گاہوں
کی تعداد بالکل نہیں بڑھ رہی ؟“
بات یہ ہے کہ میں اپنے اخبار کا معیار کم نہیں کرنا چاہتا۔ اگر میں
بھی آج سینما کے اسٹاروں کی تصاویر اور ان کی سوانح عمریاں چھاپنے
لگوں تو گاہک بڑھ سکتے ہیں مگر اپنا تو شعار نہیں اور بھی کتنے ہی اپنے
ہتھکنڈے ہیں جن سے اخبار کے ذریعہ روپیہ پیدا کیا جا سکتا ہے۔
لیکن میں انھیں برا سمجھتا ہوں ۔
اسی کا یہ نتیجہ ہے کہ آج آپ کی اتنی عزت ہے ۔ میں ایک تجویز
پیش کرنا چاہتا ہوں ، معلوم نہیں آپ اسے منظور کریں گے یا نہیں ۔ آپ
میری جانب سے سو آدمیوں کے نام مفت پرچہ جاری کر دیجئے۔ اور
قیمت میں دیدوں گا ۔
انکار ناتھ نے مونیت سے سر جھکا کر کہا " میں شکریے کے ساتھ آپ کا
دان قبول کرتا ہوں ۔ افسوس یہی ہے کہ اخباروں کی جانب سے لوگوں میں
بڑی بے توجہی ہے ۔ اسکولوں، کالجوں اور مندروں کے لئے پیسے کی
کمی نہیں ہے مگر آج تک ایک بھی ایسا سخی نہ نکلا جو اخباروں کی اشاعت
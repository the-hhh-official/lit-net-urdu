۱۷۳
کان کھڑے کر کے چوکڑیاں بھرتا ہو نکل بھاگتا۔ اپنے ساتھیوں اور بال بچوں
کے ساتھ خدا کی ا گائی ہوئی گھاس چر رہا تھا مگر اب بے بس پڑا ہے۔
اس کی کھال ادھیڑ لو، اس کی بوٹیاں کر ڈالو ، اس کا قیمہ بنا ڈالو،
اسے خبر بھی نہ ہوگی۔ اس کی تفریحی زندگی میں جو کشش تھی، جو لطف
تھا، وہ کیا اس بے جان لاش میں ہے ؟ کہنا سڈول حسیم تھا، کتنی
پیاری آنکھیں، کتنا دل کش جلوہ ! اس کی قلانچیں دل میں خوشی کی لہریں
پیدا کر دیتی تھیں، اس کی چوکڑیوں کے ساتھ ہمارا دل بھی چوکڑیاں
بھرنے لگتا تھا، اس کی جانداری اپنے ساتھ ہر جگہ زندگی سی بکھراتی
چلی جاتی تھی ۔ جس طرح پھول اپنی خوشبو پھیلانا ہو لیکن
اب اسے دیکھ کر تکلیف ہوتی ہے۔
لکڑ ہارے نے پوچھا کہاں پہنچانا ہوگا مالک ؟ مجھے دوچار
پیسے دے دنیا "

مرزا صاحب جیسے دھیان سے پونک پڑے ۔
بولے : اچھا اٹھا لے ۔ کہاں چلے گا ؟"
جہاں حکم ہو مالک "
نہیں جہاں تیری مرضی ہو وہاں لے جار میں سمجھنے دیتا ہوں ؟"
لکڑہارے نے مرزا کی طرف تعجب سے دیکھا۔ کانوں پر
یقین نہ آیا بولا : ارے نہیں مالک ، ہجور (حضور ) نے شکار کیا ہی
سو ہم کیسے کھائیں ؟"
" نہیں نہیں میں خوشی سے کہتا ہوں کہ تم اسے لے جاؤ ۔ تمھارا
گھر یہاں سے کتنی دور ہے؟"
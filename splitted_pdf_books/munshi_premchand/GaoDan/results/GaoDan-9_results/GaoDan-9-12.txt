164
دیجئے ۔ اس معاملہ میں آپ کو کچھ نہیں کرنا ہے۔ آپ بے فکر بیٹھے رہئے۔ میں
آپ کی طرف سے ایک مینی فسٹو نکال دوں گا ، اور اسی شام کو آپ مجھ سے
دس ہزار نقد وصول کر لیجئے ۔
مرزا صاحب نے ان کی طرف حقارت سے دیکھ کر کہا ۔ میں روپے
پر اور آپ پر لعنت بھیجتا ہوں ۔
مسٹر شیخا نے کچھ بھی برا نہیں مانا ، ماتھے پر شکن تک نہ آنے دی۔
مجھ پر آپ جتنی تھیں چاہیں بھیجیں مگر روپئے پر لعنت بھیج کر آپ اپنا
ہی نقصان کر رہے ہیں ۔
” میں ایسے رویئے کو حرام سمجھتا ہوں “
” آپ شریعیت کے اتنے پابند تو نہیں ہیں ؟“
” لوٹ کی کمائی کو حرام سمجھنے کے لئے شرع کے پابند ہونے کی ضرورت
نہیں ہو۔“
” تو اس معاملے میں آپ اپنا فیصلہ تبدیل نہیں کر سکتے ؟“
” جی نہیں ۔“
” اچھی بات ہے ، اسے جانے دیجئے کسی بمبی کمپنی کے ڈائرکٹر
ہو جانے میں تو آپ کو کوئی اعتراض نہیں ہے ؟ آپ کو کمپنی کا ایک حصہ
بھی نہ خریدنا پڑے گا۔ آپ صرف اپنا نام دے دیجئے گا ۔“
” جی نہیں ، مجھے یہ بھی منظور نہیں ہے۔ میں کئی کمپنیوں کا ڈائرکٹر
کئی کا مینجنگ ایجینٹ ، کئی کا چیئرمین تھا۔ دولت میرے پاؤں
چومتی تھی۔ ہمیں جانتا ہوں کہ دولت سے آرام و تکلف کے کتنے سامان
جمع کئے جا سکتے ہیں۔ مگر یہ بھی جانتا ہوں کہ دولت انسان کو کتنا
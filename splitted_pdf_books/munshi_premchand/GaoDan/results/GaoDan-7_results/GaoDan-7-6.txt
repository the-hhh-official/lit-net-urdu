۱۳۰
کیا ٹھیک؟ ایک بڑے قبیلے کا سردار ہے اسے پھانسی دیتے ہوئے سر کار بھی
سوچ بچار کرے گی ۔ اوپر سے دباؤ پڑے گا۔ سیاست کے مقابلے میں انصاف
کو کون پوچھتا ہے ؟ ہمارے اوپر الٹے مقدمے دائر ہو جائیں اور زائد پولیس
تعینات کر دی جائے تو تعجب نہیں ۔ کتنے مزے سے مہنسی مذاق ہو رہا تھا
اب تک ڈرامہ کا لطف اٹھاتے ہوتے۔ اس شیطان نے آکر ایک نئی بلا
کھڑی کردی اور ایسا معلوم ہوتا ہے کہ بلا دو ایک خون کئے مانے گا بھی
نہیں۔
" کھنا نے مالتی کو پھنکارا - دیوی جی، آپ تو ہمیں لتاڑ رہی ہیں جیسے ۔
اپنی جان بچانا کوئی پاپ ہے۔ جان سب ہی جانداروں کو پیاری ہوتی ہو اور
نہیں بھی ہو تو کوئی شرم کی بات نہیں۔ آپ ہماری جان اتنی سستی سمجھتی
ہیں ، یہ دیکھ کر مجھے رنج ہوتا ہے ۔ ایک ہزار ہی کا تو معاملہ ہے ۔ آپ کے
پاس مفت کے ایک ہزار ہیں، وہ دے کر کیوں نہیں رخصت کر دیتیں ؟ آپ
خود اپنی بے عزتی کرا رہی ہیں ، اس میں ہمارا کیا قصور؟
رائے صاحب نے گرم ہو کر کہا : اگر اس نے دیوی جی کو ہاتھ لگایا
تو چاہے میری لاش نہیں تڑپنے لگے گی میں اس سے بھڑ جاؤں گا ۔ آخر وہ بھی
آدمی ہی تو ہے
مرزا نے شبہ سے سر ہلا کر کہا : برائے صاحب، آپ ابھی ان
سب کے مزاج سے واقف نہیں ہیں ۔ یہ فائز کرنا شروع کرے گا تو پھر کسی کو
زندہ نہ چھوڑے گا۔ ان کا نشانہ بے خطا ہوتا ہے۔
مسٹر بننا آنے والے چناؤ کا مسئلہ حل کرنے آئے تھے اور دس
پانچ ہزار کا پٹارا کرکے گھر جانے کا خواب دیکھ رہے تھے۔ یہاں جان ہی
ایسی بات نہیں کہی ۔
رما: جعلساز بنا دیا اور زیادہ کیا کہتے ۔ آخر آپ کے دل میں ایسا شبہ کیوں
آیا؟ آپ نے مجھ میں کون سی ایسی برائی دیکھی جس سے یہ خیال پید ا ہوا ؟ میں ذرا
صاف ستھرے کپڑے پہنتا ہوں۔ ذرائی تہذیب کا پیرو ہوں ۔ اس کے سوا آپ
نے مجھ میں کون سی برائی دیکھی، جس سے یہ خیال پیدا ہوا میں جو کچھ خرچ کرتا
ہوں ، ایمانداری کے ساتھ کا کر خرچ کرتا ہوں۔ جس دن دھوکے اور فریب کی
نوبت آئے گی، زہر کھا کر جان دے دوں گا۔ ہاں یہ بات ہے کہ کسی کو خرچ
کرنے کی تمیز ہوتی ہے، کسی کو نہیں ہوتی۔ جب آپ کے دل میں میرے متعلق
ایسے شہبے پیدا ہونے لگے تو میرے لیے اس کے سوا اور کیا چارہ ہے کہ میں کا لک
لگا کر کہیں نکل جاؤں ۔ رمیش بابو یہاں موجود ہیں ، آپ میری غیبت میں میرے
متعلق جو کچھ چاہیں ان سے پوچھ سکتے ہیں ۔ یہ میری خاطر جھوٹ نہ بولیں گے۔“
رما نے یہ الفاظ کچھ اس صداقت انگیز جوش کے ساتھ کہے کہ منشی دیانا تھ کے
سارے شبہات حرف غلط کی طرح مٹ گئے ۔ نادم ہو کر بولے ۔ تمہار ا بڑھتا ہوا
خرچ دیکھ کر میرے دل میں شبہ ہوا تھا۔ میں اسے چھپاتا نہیں، لیکن جب تم کہہ
رہے ہو کہ تمہاری نیت صاف ہے تو مجھے اطمینان ہے۔ میری صرف یہی منشا ہے کہ
میر الڑکا چاہے غریب رہے، مگر نیت درست رکھے ۔ “
رمیش نے مسکرا کر کہا۔ اچھا یہ قصہ تو ہو چکا ۔ اب یہ بتاؤ اس نے تمہیں روپے
کیوں دیتے ؟؟
رما: ٹھیک لایا ہوں ۔
پارٹی کا انتظام ایشور نے چاہا تو ایسا ہو گا کہ وہ لوگ خوش ہو جائیں گے ۔ سارا
انتظام میرے اوپر چھوڑ دو۔ نہ قلی کی ضرورت ، نہ مزدور کی ، انہیں موسل چند کو
پھانسوں گا ۔“
رما: ابھی دو تین مہینے ہوئے ۔ آپ نے انہیں ایک جگہ تو دلا دی تھی ؟“
رمیش : " جی ابھی چھ اور باقی ہیں ۔ پورے سات آدمیوں کی پلٹن ہے ۔ ذرا
بیٹھ جاؤ ضروری چیزوں کی فہرست بنائی جائے ۔ کتنے مہمان ہوں گے ۔
رما: بس وکیل صاحب ہوں گے اور ان کی بیوی ۔
رمیش : یہ بہت اچھا کیا۔ اس طرح اپنے عرض حال کا اچھا موقع رہے گا۔
دونوں آدمیوں نے بیٹھ کر ایک لمبی فہرست تیار کی اور دوسرے ہی دن سے رمیش
بابو نے سامان بہم پہنچانا شروع کیا۔ ان کی رسائی اچھے اچھے گھروں میں تھی۔
آرائش کی ایسی نفیس چیزیں فراہم کر کے لائے کہ سارا گھر جگمگا اٹھا۔ منشی دیانا تھ
بھی ان تیاریوں میں شریک تھے ۔ چیزوں کو قرینے سے سجانا ان کا کام تھا۔ کون سا
گما! کہاں رکھا جائے ۔ کوئی تصویر کہاں لگائی جائے ۔ کون سا قالین کہاں بچھایا
جائے ۔ ان مسائل پر تینوں آدمیوں میں گھنٹوں مناظرے ہوئے تھے۔ دفتر جانے
سے پہلے اور دفتر سے آنے کے بعد تینوں اس کام میں لگ جاتے ۔ ایک دن اس
بات پر بحث چھڑ گئی کہ کمرے میں آئینہ کہاں رکھا جائے ۔ ان مسائل پر تینوں اس
کام میں لگ جاتے ۔ دینا نا تھے کہتے تھے کہ اس کمرے میں آئینے کی ضرورت نہیں
آئینہ پیچھے والے کمرے میں رکھنا چاہیے ۔ رمیش کو اس سے اختلاف تھا اور رہا
دیدھے میں چپ چاپ کھڑ ا تھا۔ نہ ان کی سی کہہ سکتا تھا ، نہ ان کی سی سن سکتا تھا۔
سے بڑے وکیل کا مہمان تھا۔
رما نے سوچا تھا یہاں بہت سے آدمیوں کی دعوت ہو گی۔ مگر یہاں وکیل
صاحب اور ان کی بیوی کے سوا اور کوئی نہ تھا۔ انہیں دیکھتے ہی باہر نکل آئی اور انہیں
اندر لے جا کر اپنے شوہر سے ان کا تعارف کرایا ۔ پنڈت جی نے آرام کرسی پر
لیٹے لیٹے دونوں مہمانوں سے ہاتھ ملایا اور رما سے بولے ۔ ”معاف کیجیے گا بابو
صاحب میری طبیعت اچھی نہیں ہے، یہاں آپ کسی دفتر میں ہیں؟؟
رما نے جھینپتے ہوئے کہا ۔ جی ہاں میونسپل آفس میں ہوں ۔ ابھی حال ہی میں
آیا ہوں ۔ قانون کی طرف جانے کا ارادہ تھا لیکن یہاں نئے وکیلوں کی حالت
دیکھ کر ہمت نہ پڑی ۔
رما نے اپنا وقار بڑھانے کے لیے تھوڑا سا جھوٹ بولنا ضروری سمجھا اور اس
میں کوئی شک نہیں کہ اس کا اثر خاطر خواہ ہوا ۔ اگر وہ صاف کہہ دیتا، میں پچیس
روپے کا کلرک ہوں تو شاید وکیل صاحب اس سے ہم کلام ہونے میں اپنی تو ہین
سمجھتے مسکرا کر بولے ۔ آپ نے بہت اچھا کیا جو ادھر نہیں آئے ۔ دو چار سال
کے بعد آپ کسی اچھے عہدے پر پہنچ جائیں گے ۔ یہاں ممکن ہے تب تک آپ کو
کوئی مقدمہ ہی نہ مانتا ۔
جالیا کو ابھی تک شبہ ہو رہا تھا کہ رتن وکیل صاحب کی لڑکی ہے یا بیوی ؟ وکیل
صاحب کی عمر ساٹھ سے متجاوز تھی ۔ چکنی چاند آس پاس کے سفید بالوں کے بیچ
میں وارنش کی ہوئی لکڑی کی طرح چمک رہی تھی ۔ مونچھیں صاف تھیں لیکن ماتھے
کے شکن اور گالوں کی جھریاں بتا رہی تھیں ، مسافر منزل کے قریب پہنچ گیا ہے۔
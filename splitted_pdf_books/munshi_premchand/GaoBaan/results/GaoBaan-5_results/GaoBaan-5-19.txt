رمیش : مجھ سے شرارت کرو گے تو کان پکڑ لوں گا۔ اگر ٹھگ ہی لائے ہو تو
بھی میں تمہاری پیٹھ ٹھونکوں گا۔ جیتے رہو۔ خوب ٹھگو لیکن آبرو پر آنچ نہ آنے
پائے ۔ کسی کو کانوں کان خبر نہ ہو۔ ایشور سے تو میں ڈرتا نہیں ، وہ جو کچھ پوچھے گا
اس کا جواب میرے پاس موجود ہے۔ مگر آدمی سے ڈرتا ہوں ۔ سچ بتاؤ کس لیے
روپے دیئے ۔ کچھ والی ملنے والی ہو تو مجھے بھی شریک کر لینا ۔“
رما نے اس طرح منہ بنا کر کہا گویا کوئی نا گوار فرض اس کے سر پر ڈال دیا گیا
ہے۔ ایک سنگن بنوانے کو کہ گئی ہیں ۔“
رمیش : تو چلو میں ایک اچھے صراف سے بنوا دوں ، مگر یہ جھنجھٹ تم نے برا
مول لیا۔ عورتوں سے ایشور بچائے۔ تم چاہے دس پانچ روپے اپنے پاس سے ہی
خرچ کر دو۔ وہ یہی سمجھیں گی کہ مجھے لوٹ لیا ۔“
ذرا دیر بعد رما اندر جا کر جالپا سے بولا۔ ” رتن دیوی نگن کے روپے دے
گئیں تم نے شاید آٹھ سو بتائے تھے۔ میں نے چھ سو لے لیے ۔“
جالیا نے سر جھکا کر کہا۔ ” میں نے تو دل لگی کی تھی ۔“
جالیا نے اس طرح اپنی صفائی تو دے دی لیکن بہت دیر تک اس کا دل اسے
ملامت کرتا رہا۔ رما نے اگر آٹھ سو روپے لے لیے ہوتے تو شاید وہ اپنی کامیابی پر
خوش ہوئی ہوتی لیکن رما کی حق شناسی نے اس کے ضمیر کو بیدار کر دیا تھا۔ وہ پچھتا
رہی تھی ۔ ناحق جھوٹ بولی ۔ مجھے دل میں کتنا حقیر سمجھ رہے ہوں گے اور رتن نے
دنیا باز سمجھ ہی لیا۔
(16)
اخلاق کی بحث کرنے دیں، تو گویا جالپا کے گلے کا پھندہ کھل گیا۔ رما نے پنجرے
میں بند طائروں کی طرح ان دونوں کو کمرے سے نکلتے دیکھا اور ایک لمبی سانس
لی ۔ وہ جانتا تھا کہ یہ مصیبت اس کے سر آئے گی تو یہاں آنے کا نام نہ لیتا ۔
وکیل صاحب نے منہ سکوڑ کر پہلو بدا ، اور بولے ۔ معلوم نہیں کہ پیٹ میں
کیا ہو گیا ہے کہ کوئی چیز ہضم ہی نہیں ہوتی ۔ دودھ بھی ہضم نہیں ہوتا ۔ چائے کو نہ
جانے لوگ اتنے شوق سے پیتے ہیں۔ مجھے تو اس کی صورت سے نفرت ہے۔ پیتے
"
ہی جسم میں اینٹھن سی ہونے لگتی ہے۔ اور آنکھوں سے چنگاریاں نکلنے لگتی ہیں ۔“
رما نے پوچھا ۔ آپ نے ہاضمہ کی دوا نہیں لی ؟
وکیل صاحب نے بے رخانہ انداز سے کہا۔ دوائیوں پر مجھے ذرہ بھر بھی
اعتبار نہیں۔ ان ویدوں اور ڈاکٹروں سے زیادہ کج فہم آدمی دنیا میں نہ ملیں گے ۔
کسی میں بھی تشخیص کا مادہ نہیں کبھی کبھی ویدوں یا ڈاکٹروں کی تشخیص یکساں نہ ہو
گی۔ علامتیں وہی ہیں ۔ مگر ایک وید خون کا فساد بتلاتا ہے، دوسر اصغرا کا۔ ایک
ڈاکٹر پھیپھڑے کا آماس بتلاتا ہے تو دوسرا معدے کا سرطان ۔ بس قیاس سے دوا
کی جاتی ہے اور بے رحمی سے مریضوں کی گردن پر چھری پھیری جاتی ہے ۔ ان
ڈاکٹروں نے تو اب تک مجھے جہنم میں پہنچا دیا ہوتا ۔ پر کسی طرح ان کے پنجے سے
نکل کر بھاگا۔ یوگ کے علم کی بڑی تعریف سنتا ہوں لیکن ایسا مہاتما نہیں ملتا ، جس
سے کچھ سیکھ سکوں ۔
ادھر تو فن طب پر اعتراضات ہو رہے تھے اور ادھر دونوں حسینوں میں رازو
نیاز کی باتیں ہو رہی تھیں ۔ رتن نے مسکر اگر کہا
” ابھی تو مجھے بھی شرم آئے گی۔ مگر وہ خود ادھر نہ آئیں گے۔“
اور کہیں اماں دیکھ لیں تو ؟“
اماں سے کون ڈرتا ہے۔ دو دلیلوں میں سب ٹھیک کر دوں گا۔
دس پانچ دن میں اس نئی سوسائٹی میں اپنا رنگ جمالیا ۔ اس نے اس دائرے
میں کچھ اس طرح قدم رکھا جیسے کوئی با مال مقرر پہلی بار منبر پر آتا ہے اور نقاد ان
نا ہمدرد ہونے پر بھی اس کے مال کے آگے سر جھکا دیتے ہیں۔ جالپا کے حسن میں
وہ تمکنت ، وہ خودداری تھی ، جو عالی نسبی کی دلیل ہے۔ پہلے ہی دن ایک خاتون
نے جالیا کو چائے کی دعوت دی اور جالیا نے خواہش نہ ہونے پر بھی اسے قبول کر
لیا۔
جب دونوں آدمی وہاں سے لوٹے تو رما نے متفکرانہ انداز سے کہا۔ ” تو کمل
اس کی چائے پارٹی میں جانا پڑے گا۔“
تو کیا کرتی! انکار کرتے بھی تو نہ بنتا تھا۔“
تو سویرے تمہارے لیے ایک اچھی سی ساڑھی لا دوں ؟
میرے پاس تو ساڑھیاں ہیں۔ ذرا دیر کے لئے پچاس ساٹھ روپے خرچ
کرنے سے کیا فائدہ؟
تمہارے پاس اچھی ساڑھی کہاں ہے؟ جیس اس کی ساڑھی تھی ۔ ویسی ہی
میں بھی لاؤں گا۔
مجھے صاف کہہ دینا چاہیے تھا کہ میں نہیں آسکتی ۔
پھر اس کی دعوت بھی تو کرنی پڑے گی ؟“
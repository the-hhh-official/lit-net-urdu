بے مثل حسینہ کے ساتھ سیر کرنے میں لطف کے ساتھ ہی کچھ وقار بھی تھا۔ وہاں
کے مذہبی طبقے میں کوئی نازنین اتنی قبول صورت ، اتنی خوش ادا ، اتنی خوش قامت نه
تھی۔ دیہات کی لڑکی ہونے پر بھی وہ شہریت کے رنگ میں ایسی رنگ گئی تھی گویا
شہر میں ہی اس کی پرورش ہوئی ہے۔ تھوڑی کمی انگریزی تعلیم کی تھی ، وہ رماپوری
کیے دیتا تھا۔
مگر پردے کی بندش ٹولے کیسے؟ سینما ہال میں رما کے کتنے ہی دوست، کتنے
ہی شنا سا بیٹھے نظر آتے تھے۔ وہ اسے جالپا کے ساتھ بیٹھے دیکھ کر کتنا مضحکہ اڑائیں
گے ۔ کتنے فقرے کہیں گے ۔
آخر ایک دن اس نے سب کے سامنے خم ٹھونک کر کھڑے ہونے کا فیصلہ کر
لیا ۔ جالپا سے ہوا۔ آج ہم تم سینما گھر میں ساتھ بیٹھیں گے ۔“
جالپا کے دل میں گدگدی ہونے لگی ۔ بولی ۔ سچ ؟ نہیں بھائی ساتھ والیاں
زندہ نہ چھوڑیں گی۔
رما: اس طرح ڈرنے سے تو کچھ نہ ہو گا۔ یہ کیا مذاق ہے کہ عورتیں منہ
چھپائے چق کی آڑ میں بیٹھی رہیں ۔ اس طرح یہ معاملہ بھی طے ہو گیا ۔ دو چار دن
دونوں کچھ چھینتے رہے، لیکن پھر ہمت کھل گئی ۔ یہاں تک کہ رہا اور جالپا شام کے
وقت پارک میں ساتھ ساتھ ٹہلتے نظر آنے لگے۔
ایک دن جالپا نے مسکرا کر کہا۔ ” کہیں بابوجی دیکھ لیں تو ؟“
تو کیا ؟ کچھ نہیں۔
میں تو مارے شرم کے گڑ جاؤں ۔“
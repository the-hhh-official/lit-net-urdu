جتنا چاہوں خرچ کروں جیسے چاہوں رہوں ، کبھی نہیں بولتے ۔ جو کچھ پاتے ہیں ، الا
کر میرے ہاتھ پر رکھ دیتے ہیں۔ میں نے کئی بار کہا کہ اب تمھیں وکالت کرنے
کی کیا ضرورت ہے۔ آرام کیوں نہیں کرتے ؟ مگر ان سے بیٹھے رہا نہیں جاتا۔
صرف دو چپاتیوں سے ناتا ہے۔ میں نے بہت ضد کی تو دو چار دانے انگور کے کھا
لیے ۔ مجھے تو ان پر رحم آتا ہے۔ جو خدمت اپنے امکان میں ہے ، وہ کرتی ہوں۔
آخر وہ میرے ہی لیے تو اپنی جان کھپا رہے ہیں ۔
جالپا نے ہمدردانہ لہجے میں کہا۔ ایسے نیک نفس آدمی کو تو دیوتا سمجھنا چاہیے۔
تیس سال تک تنہا رہنا ہر ایک کا کام نہیں ہے ۔
رتن : ”ہاں بہن ! ہیں تو دیوتا ہی۔ اب بھی کبھی پہلی بیوی کی یاد آ جاتی ہے تو
رونے لگتے ہیں۔ دیکھنے میں جتنے روکھے معلوم ہوتے ہیں ، اندر سے اتنے ہی نرم
ہیں۔ یتیموں اور بیواؤں کے وظیفے باندھ رکھے ہیں۔ تمہارا یہ نگن تو بڑا خوشنما
ہے۔“
جالپا : ”ہاں ، ہوشیار کاریگر نے بنایا ہے ۔“
رتن : " میں تو یہاں کسی کو جانتی نہیں۔ وکیل صاحب کو تکلیف دینے کو جی نہیں
چاہتا۔ معمولی سناروں سے بنواتے ڈر لگتا ہے۔ نہ جانے کیا ملا دیں ۔ تم اپنے بابو
جی سے میرے لیے ایسا ہی ایک جوڑ انگن بنوا دو ۔“
جالپا نے ٹلن بنوانے کا وعدہ کیا۔
رتن : ”آج تمہارے آنے سے طبیعت بہت خوش ہوئی ۔ دن بھر اکیلی پڑی
رہتی ہوں ۔ کس کے پاس جاؤں؟ دو ایک عورتوں سے راہ و رسم بڑھائی ۔ چاہا کہ
میں بھی نہ کر سکتا تھا۔ چاہے اسے دوسروں سے قرض لینا پڑے ۔ دوسروں کی
خوشامد کرنی پڑے ، مگر ایک حسینہ کے روبرو اپنی مجبوری کا اظہار نہ کرے گا۔ شاید
س نے کوئی عذر کیا ہوتا تو جا پا کو بھی برا معلوم ہوتا ۔ وہ ڈر رہی تھی کہ کہیں حضرت
عذر نہ کر بیٹھیں ، اس لیے جب رما نے دلیرانہ انداز سے کہا کہ روپے کی کوئی بات
نہیں ، جب چاہے دے دیجئے تو وہ خوش ہو گئی۔
رتن : تو کب تک امید کروں؟“
رما: میں آج ہی صراف سے کہہ دوں گا، زیادہ سے زیادہ دو ہفتے سمجھے ۔
جالپا نے رتن کو اپنے گھر چائے کی دعوت دی اور دونوں گلے مل کر جدا ہوئیں ۔
گھر پہنچے تو شام ہوگئی تھی۔ رمیش بابو بیٹھے ہوئے تھے ۔ جالپا تو اتر کر اندر چلی گئی۔
رما، رمیش بابو کے پاس جا کر بولا۔ آپ کو آئے ہوئے دیر ہوئی ؟؟
رمیش : ابھی تو چلا آ رہا ہوں ۔ وکیل صاحب کے یہاں دعوت تھی ؟“
رمان: جی ہاں ، تین روپے کی چپت پڑ گئی ۔“
رمیش : کوئی حرج نہیں، یہ روپے وصول ہو جائیں گے ۔ بڑے آدمیوں
سے راہ و رسم پیدا ہو جائے تو بڑے بڑے کام نکلتے ہیں۔
رما: اب کی اتوار کو انہیں بھی چائے کی دعوت دے آیا ہوں ۔
رمیش نے ہاتھ بڑھا کر کہا۔ "تب تو یہ کہو کہ تم سے یارانہ ہو گیا ۔ کہو تو میں بھی آ
جاؤں ۔ سنا ہے وکیل صاحب کے ایک بھائی انجینئر ہیں۔ میرے ایک سالے
بہت دنوں سے بیکار بیٹھے ہوئے ہیں ۔ اگر وکیل صاحب اس کی سفارش کر دیں تو
غریب کو جگہ مل جائے ، تم ذرا انٹروڈکشن کرا دینا ۔ باقی اور سب میں کرا لوں گا۔
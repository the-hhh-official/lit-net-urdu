کئی منٹ کے بعد انہوں نے پھر آنکھیں کھول دیں اور ادھر ادھر کھوئی ہوئی
آنکھوں سے دیکھا۔ انہیں ایسا معلوم ہوا کہ میری ماں آ کر پوچھ رہی ہے۔ بیٹا
تمہاری طبیعت کیسی ہے۔
دفعتا انہوں نے ٹیمل سے کہا: ” یہاں آجاؤ ، جا کر کسی وکیل کو بلا لاؤ ۔ جلد آنا ،
ور نہ بہو جی آتی ہوں گی ۔“
اتنے میں موٹر کا ہارن سنائی دیا اور ایک لمحہ میں رتن آ پہنچی۔ وکیل کو بلانے کی
بات مل گئی۔
وکیل صاحب نے چہرے کو بشاش بنا کر پوچھا:
کہاں کہاں ہو آئیں۔ کچھ رماتا تھ کا پتا چلا ؟
رتن نے ان کی پیشانی پر ہاتھ رکھتے ہوئے کہا: ”کئی جگہ گئی ، وہ کہیں نہیں
دکھائی دیئے ۔ اتنے بڑے شہر میں سڑکوں کا پتا تو جلدی چلتا نہیں۔ وہ بھلا کہیں ملیں
گے ، دوا کھانے کا وقت تو آ گیا ہو گا ؟
وکیل صاحب نے دبی زبان سے کہا: ا ؤ کھالوں ۔
رتن نے دوا نکالی اور انہیں اٹھا کر پلائی ۔ اس وقت وہ نہ معلوم کچھ خائف سی
ہو رہی تھی۔ ایک نا معلوم دہشت اس کے دل پر غالب تھی ۔
یکا یک اس نے کہا : ان لوگوں میں سے کسی کو تا ر دے دوں ؟
وکیل صاحب نے پر سوال نظروں سے دیکھا ، پھر آپ ہی آپ اس کا مطلب
سمجھ کر بولے: ”نہیں نہیں ، کسی کو بلانے کی ضرورت نہیں ہے ۔ پھر ایک لمحہ کے
بعد اپنے حواس کو مجتمع کرنے کی کوشش کر کے بولے۔ میں چاہتا ہوں کہ اپنی
بڑھیا نے مسرور اور مخمور آنکھوں سے دیکھ کر کہا:
”کوڑی کوڑی کا حساب لے لوں گی ۔ اس پھیر میں نہ رہنا ۔“
رما اپنے کمرے میں گیا تو اس کا دل بہت خوش تھا۔ آج اسے وہی مسرت ہو
رہی تھی جو گھر کی یا دواتی تھی۔ گھر پر جو پیار ملتا تھا ، وہ اس کا حق تھا۔ یہاں جو پیار
ملا، گویا آسمان سے ٹپکا تھا۔
وہ نہا دھو کر پوجا کا سوانگ بھر نے بیٹھا تو بڑھیا آکر بولی: ”بیٹا ! تم ہیں روٹی
بنانے میں بڑی تکلیف ہوتی ہے۔ میں نے ایک مسرانی ٹھیک کر دی ہے۔ وہ
تمہارا کھانا پکا دیا کرے گی ۔ دھرم کرم سے رہتی ہے۔ بھیا ایسی بات نہیں ہے۔“
ان ضعیف آنکھوں میں گہری 11 زوال مادر بیت جھلک رہی تھی۔ اونچ نیچ اور
اعلی وادنی کی تمیز خود مٹ گئی ۔ بولا ۔ جب تم میری ماں ہو گئیں تو پھر کیا فرق ، میں
تمہارے ہاتھ کا پکا ہوا کھانا کھاؤں گا ۔“
بڑھیا نے زبان دانتوں سے دبا کر کہا: ارے نہیں بیٹا! میں تمہارا دھرم نہ لوں
گی۔ کہاں تم برہمن کہاں ہم کھٹک ۔ ایسا بھی کہیں ہوا ہے ۔“
میں تمہاری رسوئی میں کھاؤں گا۔ جب ماں باپ کھٹک ہیں تو بیٹا بھی کھٹک
ہی ہے ۔“
اور جو تمہارے گھر والے سنیں تو کیا کہیں ؟
" مجھے کسی کے کہنے سننے کی پروانہیں ہے، آدمی گناہ سے نیچا ہوتا ہے، کھانے
پینے سے نیچا نہیں ہوتا۔ پریم سے جو کھانا ملتا ہے، وہی پاک ہوتا ہے ، اس سے تو
دیوتا بھی انکار نہیں کر سکتے ۔
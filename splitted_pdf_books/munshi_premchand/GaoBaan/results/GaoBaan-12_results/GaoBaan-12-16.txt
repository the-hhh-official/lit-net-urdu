کہ میں کتنے بڑے مغالطہ میں پڑی ہوئی تھی ۔ وکیل صاحب اب تک مجھ سے اپنی
حالت چھپاتے تھے مگر آج یہ بات ان کے قابو سے باہر ہوگئی تم سے کیا کہوں ۔
آج وہ وصیت لکھوانے جارہے تھے ۔ دل بہت گھبرا رہا ہے ، جی چاہتا ہے کہ تھوڑی
سی سنکھیا کھا کر سور ہوں ۔ ایشور کو دنیا رحیم اور کریم اور جانے کیا کیا کہتی ہے۔ میں
کہتی ہوں اس سے زیادہ بے رحم اور سنگدل کوئی دشمن بھی نہیں ہوسکتا۔ پچھلی زندگی
کا قصہ خش دل سمجھانے کے لیے ہے۔ جس سزا کا سبب ہی ہمیں معلوم نہ ہو اس
سزا کی وقعت ہی کیا۔ وہ تو زبر دست کی لاٹھی ہے، جو اپنے لیے کوئی حیلہ گھڑ لیتی
ہے ۔ اس اندھیری ہولناک، پر خار شاہراہ زندگی میں صرف ایک ٹمٹماتا ہوا چراغ
بھی مجھ سے چھنا جا رہا ہے۔ اس اندھیرے میں میں کہاں جاؤں گی ۔ کون میرا
روناتنے گا ۔ کون میری بانہہ پکڑے گا۔
بین ! مجھے معاف کرنا ۔ مجھے بابوجی کی تلاش کرنے کی فرصت ہی نہیں ملی ، آج
شہر کی سڑکوں کا چکر لگا آئی ہوں ۔ کچھ موقع ملا تو پھر جاؤں گی ۔
یہ خط لکھ کر رتن بر آمدے میں آئی ۔ دیکھا، وکیل صاحب کی سانس زوروں پر
چل رہی تھی ۔
(30)
رات کے تین بج چکے تھے ۔ رتن آدھی رات کے بعد آرام کرسی پر لیٹے ہی
لیے جھپکیاں لے رہی تھی کہ یکا یک وکیل صاحب کے گلے کی گڑگڑاہٹ سن کر
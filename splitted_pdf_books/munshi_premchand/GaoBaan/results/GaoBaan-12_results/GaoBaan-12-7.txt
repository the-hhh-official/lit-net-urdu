ابھی سے دامن چھڑائے لیتی ہو ۔ بد نصیبوں کو پریم کی بھیک بھی نہیں ملتی ۔
یہ کہتے کہتے رتن کی آنکھیں ڈبڈبا گئیں۔ جالپا اپنے کو تم نصیب مجھتی تھی اور غم
نصیبوں کو تلخ حق کے اظہار کی آزادی ہوتی ہے۔ لیکن اب اسے معلوم ہوا کہ رتن
کی مصیبت اس کی مصیبت سے کہیں زیادہ دل شکن ہے ۔ جالیا کوشوہر کے لوٹ
آنے کی اب تک امید تھی ۔ اس کے آتے ہی اس کے ایام غم بھول جائیں گے ۔
اس کی امیدوں کا آفتاب پھر روشن ہوگا۔ اس کی آرزوؤں اور تریمیبوں کے ساتھ
اس کے سامنے تھا۔ روشن ، دلفریب اور وسیع ۔ رتن کا مستقبل کیا تھا۔ کچھ نہیں ، گہری
تاریکی۔
رتن آنکھیں پونچھ کر اٹھ کھڑی ہوئی ۔ "خطوں کا جواب دیتی رہنا "
جالپا نے کہا: ” روپے دیتی جاؤ ۔
رتن نے تھیلی سے نوٹوں کا ایک بنڈل نکال کر اس کے سامنے رکھ دیا۔
لیکن اس کے چہرے پر خوشی نہ تھی۔ جالپا نے اس کے کندھے پر ہاتھ رکھ کر
کہا: ” کیا بر امان گئیں ؟“
رتن نے روٹھ کر کہا: "برامان کر تمہارا کیا کرلوں گی ؟؟؟
جالپا نے اس کے گلے میں بانہیں ڈال دیں ۔ فرط الفت سے اس کا دل لہلہا
اٹھا۔ رتن سے اسے اتنی محبت کبھی نہ ہوئی تھی ۔ وہ اب تک اس سے کھنچتی تھی۔ جلتی
تھی ۔ آج اسے رتن کی اصلی صورت نظر آئی۔ اس نے سوچا یہ سچ سچ بد نصیب ہے
اور مجھ سے زیادہ ۔ ایک لمحہ میں رتن آنکھوں میں آنسو اور ہنسی ایک ساتھ بھرے
ہوئے رخصت ہوگئی۔
(29)
کلکتہ میں وکیل صاحب کے ٹھہرنے کے لیے پہلے ہی انتظام کر لیا تھا۔ کوئی
تکلیف نہ ہوئی۔ رتن نے مہراج اور میمل کو ساتھ لے لیا تھا ۔ دونوں وکیل صاحب
کے پرانے ملازم تھے اور گھر کے آدمی ہو گئے تھے۔ شہر کے باہر ایک بنگلہ میں تین
کمرے لے لیے گئے تھے ۔ احاطہ میں طرح طرح کے پھول پودے لگے ہوئے
تھے۔ بڑی فرحت کی جگہ تھی۔ قرب و جوار میں اور کتنے ہی بنگلے تھے۔ شہر کے لوگ
اور ہوا خوری کو جایا کرتے تھے اور ہرے ہو کر لوٹتے تھے ، مگر رتن کو جگہ پھاڑے
کھاتی تھی۔ بیمار کے تیمار دار بھی بیمار ہو جاتے ہیں۔ افسر وہ دلوں کے لیے جنت
بھی ویران ہے۔
سفر نے وکیل صاحب کو اور بھی مضمحل کر دیا۔ دو تین دن تو ان کی حالت پہلے
سے ابتر ہو گئی، لیکن معالجہ شروع ہونے کے بعد وہ کچھ نچلنے لگے۔ رتن صبح سے
آدھی رات تک ان کی چارپائی کے پاس کرسی ڈالے بیٹھی رہتی ۔ وکیل صاحب
چاہتے تھے کہ وہ یہاں سے ہٹ جائے تو دل کھول کر کر رہیں، اسے تشفی دینے کے
لیے وہ اپنی حالت چھپانے کے لیے کوشش کرتے رہتے تھے۔
وہ پوچھتی آج کیسی طبیعت ہے، تو وہ پھیکی مسکراہٹ کے ساتھ کہتے ۔ " آج تو
جی بہت ہا کا معلوم ہوتا ہے ۔ بیچارے ساری رات کروٹیں بدل کر کاٹتے تھے ، مگر
رتن پوچھتی رات نیند آئی تھی ، تو کہتے ہاں خوب سویا ۔ رتن جب کھانا لے کر جاتی تو
رغبت نہ ہونے پر بھی کھا لیتے ۔ رتن بجھتی تھی ، اب یہ اچھے ہو رہے ہیں۔ کبیر راج
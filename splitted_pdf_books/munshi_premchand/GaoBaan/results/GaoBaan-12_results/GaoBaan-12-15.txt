مہراج نے اصرار کیا۔ دو ہی لقمے کھا لو سر کار ۔“
رتن ٹھٹک گئی ۔ مہراج کے اصرار میں اتنا خلوص ، اتنی ہمدردی بھری ہوئی تھی کہ
رتن کو ایک طرح کی تشفی کا احساس ہوا۔ یہاں کوئی اپنا نہیں ہے۔ یہ کتنا غلط خیال
تھا۔ مہراج نے اب تک رتن کو ایک تند مزاج مالکن کی صورت میں دیکھا تھا۔ وہی
مالکن آج اس کے سامنے کھڑی گویا ہمدردی کی بھیک مانگ رہی تھی ۔
رتن نے پوچھا۔ ” کیوں مہراج تمہارا کیا خیال ہے ۔ بابو جی کو اس کبیراج کی
دوا سے کچھ فائدہ ہو رہا ہے ۔“
مہراج نے ڈرتے ڈرتے وہی الفاظ دہرائے جو آج وکیل صاحب سے کہے
تھے کچھ کچھ تو ہو رہا ہے مگر جتنا چاہیے اتنا نہیں ۔“
رتن نے مشتبہ نظروں سے دیکھتے ہوئے کہا۔ تم بھی مجھے دھوکا دیتے ہو
مہراج !“
مہراج کی آنکھیں ڈبڈبا گئیں اور بولے۔ بھگوان سب اچھا ہی کریں گے،
بہو جی گھبرانے سے کیا ہو گا۔ اپنا تو کوئی اختیار نہیں ۔“
رتن نے پوچھا۔ ” یہاں کوئی جیوتشی تو نہ ملے گا۔“
مہراج نے سرگرمی کے ساتھ کہا۔ یہ تو میں پہلے ہی کہنے والا تھا بہو جی الیکن
بابو جی کا مزاج تو جانتی ہو۔ ان باتوں سے کتنا بگڑتے ہیں ۔
رتن نے تاکید کر کے کہا۔ سویرے کسی کو ضرور بلانا ۔“
یہ کہتی ہوئی وہ کمرے میں آئی اور جالیا کو یہ خط لکھنے لگی ۔
” بین انہیں کہہ سکتی کہ کیا ہونے والا ہے ۔ آج مجھے معلوم ہوا ہے
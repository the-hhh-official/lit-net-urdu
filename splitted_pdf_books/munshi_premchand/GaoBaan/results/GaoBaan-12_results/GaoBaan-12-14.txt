وصیت لکھادوں ۔ جیسے ایک ٹھنڈی تیز نکیلی چیز رتن کے تلوؤں سے گھس کر سر سے
نکل گئی ۔ گویا اس کے جسم کی ساری بندشیں کھل گئیں ۔ سارے اعضا بکھر گئے۔
نیچے سے زمین کھسک گئی۔ اوپر سے آسمان اڑ گیا اور اب وہ بے حس، بے
جان معلق کھڑی ہے۔
ہے۔"
رندھے ہوئے گلے سے بولی: ”گھر سے کسی کو بلاؤں ۔ یہاں کوئی اپنا نہیں
اپنوں کے لیے رتن اس وقت بے قرار ہو اٹھی۔ کوئی بھی تو اپنا ہوتا جس پر وہ
تکیہ کر سکتی ۔ گھر کے لوگ آجاتے تو دوڑ دھوپ کر کے کسی دوسرے ڈاکٹر کوالا ھے ۔
وہ اکیلی کیا کرے ۔ آخر بھائی بند اور کس دن کام آئیں گے ۔ مصیبت میں ہی تو
اپنے کام آتے ہیں ۔ پھر یہ کیوں کہتے ہیں، کسی کو بلانے کی ضرورت نہیں۔
وصیت کی بات اسے پھر یاد آ گئی۔ یہ خیال کیوں ان کے دل میں پیدا ہوا ؟
وید جی نے تو کچھ نہیں کہا۔ کیا ہونے والا ہے؟ ایشور ! یہ خیال اس کے دل کو بے
چین کرنے لگا۔ اس کی طبیعت آواز بلند سے رونے کے لیے مائل ہوگئی۔ اپنی ماں
یاد آئی۔ اپنی ماں کے آنچل میں منہ چھپا کر رونے کی تمنا دل میں پیدا ہوئی ۔
مہراج نے آکر کہا۔ سر کا ر کھانا تیار ہے۔ تھائی پروسوں ۔
رتن نے اس کی طرف سخت نگاہوں سے دیکھا ، وہ بغیر انتظار کیے چلا گیا۔
مگر ایک ہی لمحہ میں مہراج پر رتن کو رحم آگیا ۔ اس نے کیا خطا کی ۔ جو کھانے
کے لیے پوچھنے آیا ۔ کھانا بھی ایسی چیز ہے جسے کوئی چھوڑ سکے۔ وہ رسوئی میں جا کر
بولی ۔ تم لوگ کھالو۔ مہراج مجھے آج بھوک نہیں ہے ۔“
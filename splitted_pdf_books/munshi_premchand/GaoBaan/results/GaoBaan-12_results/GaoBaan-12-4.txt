دوسرے لڑکوں کے ساتھ کھیلتے۔ ان کے شور و غل میں رتن کو دلی مسرت حاصل ہوتی
تھی۔
ایک دن رتن آئی تو اس کا چہرہ اترا ہوا تھا۔ آنکھیں سرخ تھیں ۔ جالپا نے
پوچھا:
کیا آج طبیعت اچھی نہیں ہے؟“
رتن نے غمناک لہجہ میں کہا: ”طبیعت تو اچھی ہے مگر آج رات بھر جاگنا پڑا۔
رات سے وکیل صاحب کو بہت تکلیف ہے۔ جاڑوں میں انہیں دمہ کا دورہ ہو جاتا
ہے، بے چارے جاڑوں بھر دوائیں کھاتے رہتے ہیں، مگر یہ مرض گلا نہیں
چھوڑتا ۔ کلکتہ میں ایک نامی بید ہیں ، اب کے انہی سے علاج کرانے کا ارادہ ہے۔
کل چلی جاؤں گی۔ مجھے ساتھ لے جانے کا ارادہ تو نہیں ہے ۔ کہتے ہیں وہاں
بڑی تکلیف ہوگی، لیکن میرا دل نہیں مانتا۔ کسی کو ساتھ تو رہنا ہی چاہیے۔ وہاں دو
بار ہو آئی ہوں اور جب گئی ہوں بیمار ہو گئی ہوں ۔ مجھے وہاں ذرا بھی اچھا نہیں لگتا،
لیکن اپنے آرام کو دیکھوں یا ان کی بیماری کو دیکھوں ۔ اگر کوئی میرا سب کچھ لے کر
بھی انہیں اچھا کر دے تو میں خوشی سے دے دوں ۔“
جالیا نے پوچھا: یہاں کسی بید کو نہیں بلایا؟"
یہاں کے بیدوں کو دیکھ چکی ۔ بید ، ڈاکٹر اور حکیم کوئی تو نہیں بچا۔“
تو پھر کب تک آؤ گی؟“
کچھ ٹھیک نہیں۔ ان کی بیماری پر ہے۔ ایک ہفتہ میں آجاؤں یا مہینہ دو مہینہ
لگ جائیں، مگر جب تک بیماری کی جڑ نہ ٹوٹ جائے، نہ آؤں گی۔"
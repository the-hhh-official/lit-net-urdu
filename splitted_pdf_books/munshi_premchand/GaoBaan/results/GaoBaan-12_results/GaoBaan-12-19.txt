انہیں کیا آرام پہنچایا۔ وہ بارہ بجے تک قانونی کتابوں کا مطالعہ کیا کرتے تھے۔
میں پڑی سویا کرتی تھی۔ وہ موکلوں سے معاملہ مقدمہ کی باتیں کرتے تھے، میں
باغیچہ اور بازاروں کی سیر کرتی تھی۔ میں نے انہیں کسب دولت کا محض ایک آلہ سمجھ
لیا ۔ وہ کتنا چاہتے تھے کہ میں ان کے ساتھ بیٹھوں اور باتیں کروں لیکن میں بھاگتی
پھرتی تھی۔ میں نے کبھی ان کے دل کے قریب جانے کی کوشش ہی نہیں کی۔ اپنے
گھر میں چراغ نہ جلا کر دوسروں کے اجالے گھر کا لطف اٹھاتی رہی ۔ تفریح کے سوا
مجھے اور کچھ سوجھتا ہی نہ تھا۔ اپنے جلے ہوئے دل کو یوں تسکین دے کر میں خوش
تھی۔ کھیر اور ملائی کی تھالی مجھے کیوں نہ ملی ۔ اس غم میں میں نے اپنی روٹیوں کو
آیات ماردی۔
آج رتن کو اس محبت کا کامل ثبوت ملا۔ جو مرنے والے کے دل میں تڑپتی رہتی
تھی۔ رتن کے لیے تو زندگی میں پھر بھی کچھ دلچسپی تھی ، ان کے لیے زندگی میں کون
سا آرام تھا ۔ زندگی کیا ایک مستقل ریاضت تھی ، جس کا خاص مقصد تکمیل فرض تھا۔
کیا وہ ایک لمحہ کے لیے بھی ان فکروں سے انہیں آزاد نہ کر سکتی تھی۔ کون کہہ سکتا ہے
کہ دلجوئی اور مزاج شناسی سے یہ سمجھنے والا چراغ کچھ دن اور روشن رہتا، لیکن اس
نے شوہر کے ساتھ اپنے فرض کا کبھی خیال ہی نہ کیا۔ اس کا دل ہمیشہ بغاوت پر کمر
بستہ رہا۔ محض اس لیے کہ ان سے میرا تعلق کیوں ہوا۔ رتن کا ضمیر اس وقت اپنی
خامیوں اور کوتاہیوں کے احساس سے پامال ہو رہا تھا۔ اس نے شوہر کے بے جان
قدموں پر اپنا سر جھکایا اور بلک بلک کر رونے لگی ۔ وہ سارے باغیانہ جذبات ، جو
اس کے دل میں اٹھتے رہتے تھے ، وہ سارے نا ہمدردانہ خیالات ، جنہیں وہ بار بار
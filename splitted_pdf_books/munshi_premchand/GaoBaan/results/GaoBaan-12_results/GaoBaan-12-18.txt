رکی۔ رتن کے دونوں ہاتھ اپنے رخساروں پر رکھ کر بولے:
” تمہیں بڑی تکلیف ہو رہی ہے رتن ! کیا جانتا تھا کہ یہ وقت اتنی جلد آ جائے
گا۔ میں نے تمہارے اوپر بڑا ظلم کیا ہے۔ کتنا وحشیانہ علم۔ میں نے تمہاری زندگی
نارت کردی ۔ میری خطاؤں کو معاف کرنا ۔
یہی آخری الفاظ تھے جو ان کے منہ سے نکلے۔ یہی زندگی کا آخری رشتہ تھا۔
یہی بزم حیات کا آخری دور۔
رتن نے مایوس نظروں سے دروازے کی طرف دیکھا۔ ابھی تک مہراج کا پتا نہ
تھا۔ ہاں میمل کھڑا تھا۔
رتن نے کہا: کیمل ذرا پانی گرم کرو گے؟“
میمل نے وہیں کھڑے کھڑے کہا: ” پانی گرم کیا کرو گی بہو جی ۔ گئو دان کرا
رو دو بوند گنگا جل منہ میں ڈال دو۔“
رتن نے مرنے والے کی چھاتی پر ہاتھ رکھا۔ گویا میمل کی باتیں اس کے
کانوں تک پہنچی ہی نہیں ۔ وکیل صاحب کا سینہ گرم تھا۔ اس نے پھر منتظر آنکھوں
سے دروازے کی طرف دیکھا۔ مہراج نہ نظر آئے ، وہ اب بھی سوچ رہی تھی ۔
مہراج آ جاتے تو شاید ان کی حالت سنبھل جاتی۔ پچھتارہی تھی کہ ان کو یہاں
کیوں لائی ۔ شاید راستے کی تھکان اور آب و ہوا کی تبدیلی نے مرض کو لاعلاج کر
دیا۔ یہ پچھتاوا بھی ہو رہا تھا کہ میں شام کو سیر کرنے چلی گئی ۔ شاید اتنی ہی دیر میں
انہیں سردی لگ گئی ہو۔
لیکن پچھتاوے کی یہی باتیں تھیں ۔ اس آٹھ سال کی زندگی میں میں نے
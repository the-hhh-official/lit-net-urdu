ہو جاتا تھا اور دس پانچ منٹ خاموش پڑے رہتے تھے ۔ شاید انہیں اپنی حالت کا
واقعی علم ہو گیا تھا۔ اس کے چہرے پر عقل و دماغ پر موت کا سایہ پڑنے لگا تھا۔ اگر
کچھ امید تھی تو اتنی کہ شاید دل کی کمزوری سے انہیں اپنی حالت سے مایوس ہو رہی
ہو۔ ان کا دم پہلے سے زیادہ پھولنے لگا تھا۔ کبھی کبھی اوپر کی سانس اوپر اور نیچے کی
سانس نیچے رہ جاتی تھی۔ معلوم ہوتا تھا کہ اب جان نکل جائے گی۔ نزع کی حالت
طاری ہو جاتی تھی۔ کون جانے یہی جس ذرا اور بڑھ کر زندگی کا خاتمہ کر دے ۔
سامنے باغ میں چاندنی کہرے کی چادر اوڑھے زمین پر پڑی سسک رہی
تھی۔ پھول اور پودے سر جھکائے امید اور خوف سے بے قرار ہو کر گویا اس کی
چھاتی پر ہاتھ رکھتے تھے۔ اس کے ٹھنڈے جسم پر ہاتھ پھیرتے تھے اور آنسوؤں کی
بوندیں گرا کر پھر المناک آنکھوں سے تا کنے لگتے تھے ۔
دفعتنا وکیل صاحب نے آنکھیں کھولیں ۔ آنکھوں کے دونوں گوشوں میں
آنسوؤں کی دو بوندیں مچل رہی تھیں ۔ پھر آہستہ سے بولے:
نیمل ! کیا سید ھو آئے تھے ۔ پھر اس سوال پر آپ ہی آپ شرمندہ ہو کر
مسکراتے ہوئے بولے:
مجھے ایسا معلوم ہوا جیسے سدھو آئے ہوں ۔ پھر گہری سانس لے کر خاموش
ہو گئے اور آنکھیں بند کر لیں ۔
سدھو اس کے بیٹے کا نام تھا جو جوان موت مر چکا تھا ۔ اس وقت وکیل
صاحب کو بار بار اس کی یاد آ رہی تھی۔ کبھی اس کا بچپن سامنے آ جاتا۔ کبھی اس کی
موت آنکھوں میں پھر جاتی ۔ ان کا حافظہ کبھی اتنا روشن کبھی اتنا صحیح نہ تھا۔
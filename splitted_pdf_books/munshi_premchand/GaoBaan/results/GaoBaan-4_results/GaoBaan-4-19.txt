کہہ دینا جس کے لیے یہ چیزیں لی تھیں، اسے پسند نہیں آئیں۔
یہ کہہ کر اس نے فوراً کانوں سے رنگ نکال لیے۔ کنگن بھی اتار ڈالے اور
دونوں چیزیں کیسوں میں رکھ کر اس کی طرف اس طرح بڑھائے، جیسے کوئی بلی
چوہے سے کھیل رہی ہو۔ کیا بلی چوہے کو اپنی گرفت سے باہر ہونے دیتی ہے۔ وہ
اسے چھوڑ کر بھی نہیں چھوڑتی۔ جالیا کا ہاتھ پھیلا ہوا تھا لیکن چہرے پر ہوائیاں اڑ
رہی تھیں۔ کیوں وہ رما کی طرف دیکھ کر زمین کی طرف دیکھ رہی تھی ۔ کسی مصیبت
سے سبکدوش ہو جانے پر جو دلی مسرت ہونی چاہیے، وہ کہاں تھی؟ اس کی حالت
ٹھیک اسی ماں کی سی تھی، جو اپنے بیٹے کو پردیس جانے کی اجازت دے رہی ہو۔
وہی مجبوری و ہی کشمکش اس کے چہرے پر جھلک رہی تھی۔
رما اتنا بے درد نہ تھا کہ وہ چیزیں اس کے ہاتھ سے لے لیتا۔ اسے تقاضے
سہنا، شرمندہ ہونا، منہ چھپائے پھرتا اور فکر کی آگ میں گھلنا سب کچھ منظور تھا مگر
جالپا کو مایوس نہ کر سکتا تھا۔
اس نے مسکرا کر کہا۔ ” رہنے دو، اب لے لیا ہے تو کیا لوٹائیں؟ اماں بھی
نہیں گی۔“
جالپا نے مصنوعی مال اندیشی سے کہا۔ ” اپنی چادر دیکھ کر پاؤں پھیلانا
چاہیے۔ ایک نئی مصیبت مول لینے کی کیا ضرورت ہے؟“
رما نے گویا پانی میں ڈوبتے ہوئے کہا۔ ” ایشور مالک ہے۔“ اور فوراً نیچے چلا
گیا۔
ہم عارضی شرم و لحاظ میں پڑ کر اپنی زندگی کے سکون اور عافیت کا کیسے خون کر
سکوت کے عالم میں اس کی طرف دیکھتا رہا، مگر منہ سے ایک لفظ بھی نہ نکلتا تھا۔
کہیں گنگو نے تین سو روپے ادھار ماننے سے انکار کر دیا تو اسے کتنا شرمندہ ہونا
پڑے گا۔ گنگو بشرے سے اس کے دل کی بات تا ڑ کر بولا۔ آپ کے لائق تو بابو
جی یہی چیز ہے ، اندھیرے گھر میں رکھ دیجئے تو اجالا ہو جائے ۔
رما نے شرماتے ہوئے کہا۔ پسند تو مجھے بھی یہی ہے، لیکن میرے پاس کل
تین سو روپے ہیں۔ یہ سمجھ بیجھے
گنگو نے خلوص کے ساتھ کہا ۔ بابو جی روپے کا ذکر ہی نہ کیجیے۔ حکم ہو تو دس
ہزار کا مال ساتھ بھیج دوں ۔ مرضی ہو تو ایک آدھ چیز اور دکھاؤں ۔ ایک شیش پھول
بن کر آیا ہے۔ بس یہی معلوم ہوتا ہے کہ گلاب کا پھول کھلا ہوا ہے ۔ دیکھ کر جی
خوش ہو جائے گا اور دام بھی کچھ ایسا بھاری نہیں ہے۔ آپ کو ایک ڈھائی سو میں مل
جائے گا۔
رما نے مسکرا کر کہا۔ "مہاراج بہت باتیں بنا کر الٹے چھرے سے نہ مونڈ لیجیے
گا۔ اس معاملے میں میں بالکل اناڑی ہوں ۔“
گنگو: ایسا نہ کہو بابو جی! آپ چیز لے جائیے ۔ بازار میں دکھا لیجیے۔ اگر کوئی
ڈھائی سو سے کوڑی کم میں دے تو میں مفت میں دے دوں گا ۔“
شیش پھول آیا، بچ بچ گلاب کا پھول تھا ، جس پر ہیرے کی کنیاں اوس کی
بوندوں کی طرح چمک رہی تھیں ۔ رما کی ٹکٹکی بندھ گئی۔
گنگو: "ڈھائی سوتو کاریگر کی صفائی کا انعام ہے بابو جی ، یہ وہ چیز ہے؟“
رما: ہاں ہے تو بہت خوبصورت مگر ایسا نہ ہو کل ہی دام کا تقاضا کرنے لگو۔
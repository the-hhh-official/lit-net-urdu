فرماتے ہیں۔ بابو صاحب آپ کی دکان ہے، جو چیز چاہیے لے جائیے ۔ دام
آگے پیچھے ملتے رہیں گے ۔ ہم لوگ آدمی کو پہچانتے ہیں، ایسی بات نہیں ہے۔
دکھاؤں کوئی جڑاؤ چیز؟ کوئی منگن؟ کوئی ہار، ابھی حال ہی میں دلی سے مال آیا
ہے۔“
”کوئی ملکے داموں والا ہار دکھائیے !“
”یہی کوئی سات آٹھ سو کا ؟“
” اجی نہیں ، کوئی چار سو تک حد ہے۔
گنگو نے زیوروں کا صندو نچہ منگا کر کہا۔ ” میں آپ کو دونوں دکھائے دیتا
ہوں، جو پسند آئے رکھ لیجیے گا۔ ہمارے یہاں کسی طرح کا دگل پھسل نہیں ہے۔
بابو صاحب اس کی آپ ذرا بھی فکر نہ کریں ۔ پانچ برس کا لڑکا ہو یا سو برس کا
بوڑھا ، سب کے ساتھ ایک بات رکھتے ہیں۔ مالک کو بھی ایک دن منہ دکھانا
ہے۔“
گنگو نے ہار نکال نکال کر دکھانے شروع کیے۔ رما کی آنکھیں کھل گئیں۔
طبیعت لوٹ پوٹ ہو گئی ۔ کیا صفائی تھی ۔ رنگینیوں کی خوبصورت سجاوٹ کتنی
آب و تاب، آنکھیں جھپکی جاتی تھیں ۔ رما نے سوچ رکھا تھا، سو رو پید ادھار نہ
رکھوں گا لیکن چارسو والا ہار آنکھوں میں کچھ نہ جچتا تھا اور جیب میں تھے کل تین سو
روپے۔ سوچا یہ ہارلے گیا اور جالپا نے پسند نہ کیا تو فائدہ ہی کیا۔ ایسی چیز لے
جانی چاہیے کہ وہ دیکھتے ہی پھڑک اٹھے۔ یہ جڑاؤ ہار اس کی گردن میں کتنا خوشنما
معلوم ہوگا۔ وہ ہار ایک ہزار مرصع آنکھوں سے گویا رما کے دل کو کھینچنے لگا۔ وہ ایک
تھے اور رنگ ڈیڑھ سو کے ۔ اس کا اندازہ تھا کہ کنگن زیادہ سے زیادہ تین سو کے
ہوں گے اور رنگ چالیس پچاس کے ۔ پچھتایا کہ ان چیزوں کے دام پہلے ہی
کیوں نہ پوچھ لیے۔ نہیں تو اندر جانے کی نوبت ہی کیوں آتی۔ مگر کچھ بھی ہو۔
واپس تو کرنا ہی پڑے گا۔ اتنابڑا بوجھ وہ سر پر نہیں لے سکتا۔ دلال سے بولا۔
بڑے مہنگے ہیں، بھائی میرا اندازہ تو تین چارسو کے اندر ہی تھا ۔“
دلیل کا نام چرن داس تھا۔ ہوا ۔ دام میں ایک کوڑی کا فرق پڑ جائے سرکار!
تو منہ نہ دکھاؤں ۔ اللہ دھنی رام کی کوٹھی کا تو مال ہے۔ آپ چل کر پوچھ لیں۔
چھدام روپے کی دلالی البتہ میری ہے ۔ آپ کی مرضی ہے دیجیے یا نہ دیجیے۔“
رما: تو بھٹی ان داموں کی چیزیں تو اس وقت ہم نہیں لے سکتے ۔“
چرن داس : ایسی بات نہ کیسے بابو جی۔ آپ کے لیے اتنے روپے کون بڑی
بات ہے۔ آپ سے بڑھ کر دوسرا کون شوقین ہو گا۔ یہ سب رئیسوں ہی کی پسند کی
چیزیں ہیں ۔ گنوار ان کی قدر کیا جانے ؟“
رما: ساڑھے آٹھ سو بہت ہوتے ہیں بھائی !
چرن داس : روپوؤں کا منہ نہ دیکھئے بابو جی ، جب بہو جی پہن کر بیٹھیں گی تو
ایک نگاہ میں سارے روپے وصول ہو جائیں گے ۔“
رما کو یقین تھا کہ جالپا زیوروں کی یہ قیمت سن کر آپ ہی برک جائے گی۔
دلیل سے اور زیادہ بات نہ کی۔ اندر جا کر زور سے ہنسا اور بولا ۔ آپ نے اس
کنگن کا کیا دام سمجھا تھا اماں ؟“
جا گیشری کوئی جواب دے کر بے وقوف نہ بننا چاہتی تھی ۔ بولی ۔ ان جڑاؤ
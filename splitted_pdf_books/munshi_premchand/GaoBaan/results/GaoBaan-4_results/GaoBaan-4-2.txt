کہا: مجھ سے بہت بڑی خطا ہوئی ہے ، جو سزا چاہے دو۔ پر ہم سے ناراض مت
ہو۔ ایشور جانتے ہیں تمہارے جانے کے بعد مجھے کتنا افسوس ہوا۔ میری قلم سے نہ
جانے کیسے وہ باتیں نکل گئیں ۔“
جالیا جانتی تھی کہ رمانا تھ کو زیوروں کی فکر مجھ سے ذرہ بھر بھی کم نہیں ہے لیکن
ہمدردوں سے اپنی داستان غم کہتے وقت ہم اکثر مبالغہ کر جایا کرتے ہیں، جو باتیں
پردے کی سمجھی جاتی ہیں، ان کا ذکر کر دینے سے قربت اور یگانگت کا اظہار ہوتا
ہے۔ دوستوں کی ہمدردی حاصل کرنے کا یہ عام طریقہ ہے۔
رما جالپا کے آنسو پونچھتا ہوا ہوا ۔ " میں تم سے نا خوش نہیں ہوں ۔ نا خوش
ہونے کی تو کوئی بات ہی نہیں ہے۔ امید کی تاخیر ہی مایوسی ہے، کیا میں اتنا نہیں
جانتا۔ اگر تم نے مجھے منع نہ کر دیا ہوتا تو اب تک میں نے کسی نہ کسی طرح دو ایک
چیزیں بنوادی ہوتیں ۔ مجھ سے غلطی یہ ہوئی کہ میں نے تم سے صلاح لی۔ اس وقت
مجھے یہ خیال نہ رہا کہ ایسی حالتوں میں آدمی خواہش رکھنے پر بھی نہیں نہیں کرنے
پر مجبور ہے ۔ اب میں وہ غلطی نہ کروں گا ۔“
جالیا نے متفکرانہ انداز سے پوچھا ۔ تو کیا قرض لاؤ گے؟“
رما: " کیا ہرج ہے؟ جب سود نہیں دینا ہے تو جیسے نقد ویسے ادھار قرض سے
دنیا کا کام چلتا ہے ۔ کون قرض نہیں لیتا۔ یوں روپے ملتے بھی ہیں، تو اللے تللے
خرچ ہو جاتے ہیں۔ قرض سر پر سوار ہو گا تو اس کی فکر ہاتھ کو روکے رہے گی ۔“
جالیا: میں تمہیں فکر میں ڈالنا نہیں چاہتی ۔ اب میں بھول کر بھی زیوروں کا ۔
نام نہ لوں گی ۔
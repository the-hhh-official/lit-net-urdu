میں خود ہی جہاں تک ہو سکے گا ، جلد دے دوں گا۔
گنگو نے دونوں چیزیں خوبصورت مخملی کیسوں میں رکھ کر رما کو دے دیں ۔ رما
کی مسرت کا اس وقت اندازہ نہ تھا ، مگر یہ خالص مسرت نہ تھی ، اس میں ایک
اندیشہ کی آمیزش بھی تھی ۔ یہ اس بچے کی خوشی نہ تھی ، جس نے ماں سے پیسے مانگ
کر مٹھائی لی ہو، بلکہ اس بچے کی خوشی تھی، جس نے پیسے چرا کر لی ہو۔ اسے
مٹھائیاں میٹھی تو لگتی ہیں، لیکن دل کانپتا رہتا ہے کہ کہیں گھر چلنے پر مار نہ پڑنے
لگے۔ ساڑھے چھ سو روپے ادا کرنے کی تو اسے فکر زیادہ بیتھی ۔ اگر زمانہ موافق ہو
تو چھ مہینے میں بے باق کر سکتا ہے۔ خوف یہی تھا کہ بابو جی سنیں گے تو ضرور نا راض
ہوں گے ۔ لیکن جوں جوں آگے بڑھتا گیا ، جالپا کو ان زیوروں سے آراستہ
دیکھنے کے خواہشمند شوہر کا اشتیاق اس خوف پر غالب آتا جاتا تھا۔ گھر پہنچنے کی
عبات میں اس نے سڑک چھوڑ دی اور ایک گلی میں گھس گیا ۔ گھنا اندھیرا چھایا
ہوا تھا۔ بادل تو اس وقت آگئے تھے ، جب وہ گھر سے چلا تھا ۔ وہ گلی میں گھسا ہی تھا
کہ پانی کی بوندیں چھروں کی طرح اوپر پڑیں ۔ جب تک چھتری کھولے ، وہ الت
بت ہو چکا تھا۔ اسے دہشت ہوئی ۔ اس اندھیرے میں کوئی آکر دونوں چیزیں نہ
چھین لے۔ اندھیری گلیوں میں خون تک ہو جاتے ہیں۔ پچھتانے لگا۔ اس طرف
ناحق آیا۔ دو چار منٹ دیری میں پہنچتا تو ایسی کون سی آفت آ جاتی ۔ مارے خوف
کے کسی طرح گلی کا خاتمہ ہوا اور سٹرک ملی ۔ الٹین نظر آئی ۔ روشنی کتنی اعتقاد انگیز
چیز ہے۔ اس کا آج اسے عملی تجربہ ہوا۔
وہ گھر پہنچا تو دیا نا تھے حقہ پی رہے تھے ۔ ان کی آنکھ بچا کر وہ اندر جانا ہی چاہتا
دیتے ہیں۔ اگر جالیا حسن کے اس جھونکے میں اپنے مستقبل کو رکھ سکتی ۔ اگر رما
جھوٹے لحاظ کے آگے سر نہ جھکا دیتا۔ دونوں کے دلوں میں سچی ہمدردی ہوتی تو وہ
گمراہ ہو کر تباہی کی طرف کیوں گامزن ہوتے ۔
گیارہ بج گئے تھے۔ دفتر کے لیے دیر ہو رہی تھی ۔ مگر رما اس طرح جا رہا تھا
جیسے اپنے کسی عزیز کو دفن کر کے لوٹ رہا ہو۔
(15)
جالیا اب وہ خلوت پسند نا زمین نہ تھی، جو دن بھر منہ لیئے اداس پڑی رہتی تھی۔
اسے اب گھر میں بیٹھنا اچھا نہ لگتا تھا ۔ اب تک وہ مجبور تھی ۔ کہیں آ جا نہ سکتی تھی ۔
اب خدا کے فضل سے اس کے پاس بھی گہنے ہو گئے تھے۔ پھر وہ گوشتہ تنہائی میں
کیوں پڑی رہتی ۔ زیور لباس کوئی مٹھائی نہیں ہے، جس کی لذت تنہائی میں حاصل
کی جا سکے۔ محلے یا برادری میں کہیں سے بلاوا آتا تو وہ ساتھ ضرور جاتی ۔ کچھ
دنوں کے بعد ساس کی ضرورت بھی نہ رہی ۔ وہ اکیلی ہی آنے جانے لگی۔ اس کی
شکل و صورت ، زیور ، لباس اور آداب و اخلاق نے تھوڑے ہی دنوں میں اسے
محلے کی عورتوں میں اعزاز کے رقبے پر پہنچا دیا۔ اس کے بغیر محفل سونی رہتی ۔ اس
میں اتنا لوچ تھا، انداز گفتگو اتنا دل آویز اور ادائیں اتنی دلکش کہ وہ محفل
کی رانی معلوم ہوتی تھی ۔ روز ہی کہیں نہ کہیں عورتوں کا جماؤ ہو جاتا ۔ گھنٹے دو گھنٹے
گا بجا کر یا گپ شپ کر کے عورتیں دل بہلا لیا کرتیں۔ پھاگن میں پندرہ دن برابر
گانا ہوتا رہا۔ کبھی کسی کے گھر کبھی کسی کے گھر ۔ جالپا نے جیسا حسن پایا تھا، و بیاہی
فیاض دل بھی پایا تھا۔ مہمان نوازیوں کا خرچ بیشتر اس کے ذمے آتا۔ کبھی کبھی
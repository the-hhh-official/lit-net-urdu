بڑے جبر سے کھانا پکانے جایا کرتی تھی اور اس پر بھی بیگار ہی ٹالتی تھی۔ اب وہ
بڑی خوشی سے رسوئی میں جاتی ۔ چیزیں وہی پکائی جاتی تھیں مگر ان میں کچھ زیادہ
مٹھاس آ گئی تھی ۔ رما کو ان الفت آمیز دلجوئیوں کے سامنے وہ زیور بہت ہی حقیر
معلوم ہوتے تھے۔
ادھر جس دن رمانے گنگو کی دکان سے زیور خریدے، اس دن سے دوسرے
صرافوں کو بھی اس کی قدردانی کی خبر ملی۔ رہا جب ادھر سے نکلتا تو دونوں طرف
کے دکاندار اٹھ اٹھ کر سلام کرتے ۔ آیئے بابو جی ، پان تو کھاتے جائیے ، دو ایک
چیزیں ہماری دکان سے بھی تو دیکھئے۔ رما کا خرم و احتیاط اس کی ساکھ کو اور بڑھا
دیتا۔ یہاں تک کہ ایک دن ایک دلال رما کے گھر آ پہنچا اور اس کے نہیں نہیں
کرنے پر بھی صندوقچہ کھول کر اس کے سامنے رکھ ہی دیا۔
رما نے اس سے پیچھا چھڑانے کے لیے کہا۔ ”بھائی اس وقت مجھے کچھ نہیں لینا
ہے، کیوں اپنا اور میر اوقت بر باد کرو گے ؟؟“
دایال نے بڑی خوشامد سے کہا۔ بابو جی ! دیکھ تو لیجیے، پسند آئے تو بیچے گا، دیکھ
لینے میں کوئی ہرج نہیں ہے؟ آخر رئیسوں کے پاس نہ جائیں تو کس کے پاس
جائیں۔ اوروں نے آپ سے گہری رقمیں ماریں ۔ ہمارے بھاگ میں بدا ہو گا تو
ہمیں بھی آپ سے چار پیسے مل جائیں گے۔ بہوجی اور مائی جی کو دکھا لیجیے۔ میرا
دل گواہی دیتا ہے کہ آپ کے ہاتھوں بہنی ہوگی ۔“
رمان: عورتوں کی پسند کی نہ کہو۔ چیزیں اچھی ہوں گی ہی ، پسند آتے کیا دیر لگتی
ہے۔ لیکن بھائی اس وقت ہاتھ خالی ہے۔“
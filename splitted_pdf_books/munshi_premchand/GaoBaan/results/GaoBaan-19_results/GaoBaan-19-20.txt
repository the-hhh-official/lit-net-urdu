انصاف کی تاریخ میں یہ عدیم المثال واقعہ تھا۔ وکیلوں میں اس پر قانونی مباحثے
ہوتے ۔ حج صاحب کو اس کا مجاز ہے بھی یا نہیں ، لیکن حج اپنے ارادے پر مستقل
تھا۔ پولیس والوں نے بڑے بڑے زور لگائے ۔ پولیس کمشنر نے یہاں تک کہا کہ
اس سے سارا محکمہ بد نام ہو جائے گا لیکن حج نے کسی کی نہ سنی۔ جھوٹی شہادتوں پر
پندرہ آدمیوں کی زندگی برباد کرنے کی ذمہ داری لیتے ہوئے اسے روحانی تکلیف
ہوتی تھی ۔ اس نے ہائی کورٹ اور گورنمنٹ دونوں ہی کو اس کی اطلاع دے دی
تھی۔
ادھر پولیس والے رما کی تلاش میں رات دن سرگرداں رہتے تھے، لیکن زمانہ
جانے کہاں روپوش ہو گیا تھا۔ پر قیاس آرائیاں ہوتی رہتی ہیں۔ ایک اخبار کے
ایڈیٹر نے جالپا سے ملاقات کی اور اس کا بیان شائع کرا دیا ۔ دوسرے اخبار نے
زہرہ کا بیان چھاپ دیا۔ ان دونوں بیانات نے پولیس کے اخبار ادھیڑ دیئے ۔
زہرہ نے صاف کہہ دیا کہ مجھے صرف اس لیے پچاس روپے روز دیئے جاتے تھے
کہ رمانا تھ کو بہلاتی رہوں اور اسے کچھ سوچنے یا کرنے کا موقع نہ ملے۔ پولیس
والوں نے یہ بیان پڑھا تو دانت ہیں لیے ۔
آخر دو مہینے کے بعد فیصلہ ہوا ۔ اس مقدمہ کی سماعت کے لیے ایک سویلین
تعینات کیا گیا۔ پھر پیشیاں ہونے لگیں ۔ پولیس نے ایڑی چوٹی کا زور لگایا کہ
ملزموں میں کوئی مخبر بن جائے، مگر کامیابی نہ ہوئی ۔ دارونہ چاہتے تو کئی شہادتیں بنا
سکتے تھے، لیکن افسروں کی خود غرضی سے وہ اتنے کبیدہ خاطر ہوئے کہ دور سے
تماشہ دیکھنے کے سوا اور کچھ نہ کیا۔ جب ساری نیک نامی افسروں کو ملتی ہے اور سار
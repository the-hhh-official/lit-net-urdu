ہوتا ، دھمکیوں میں نہ آتا تو اس کی یہ حالت کیوں ہوتی ۔ جالپا کے ساتھ وہ ساری
مصیبتیں جھیل جاتا ۔ اس محبت اور عقیدت کا خول پہن کر وہ مخالفوں کا کامیابی سے
مقابلہ کرتا ۔ اگر اسے پھانسی بھی ہو جاتی تو وہ ہنستے کھیلتے اس پر چڑھ جاتا۔
مگر پہلے اس سے چاہے جو غلطی ہوئی ہو ، اس وقت تو وہ غلطی سے نہیں ، جالپا
کی خاطر سے یہ تکلیف جھیل رہا تھا۔ آخر پولیس والوں کے دل میں اپنا اعتبار پیدا
کرنے کے لیے وہ اور کیا کرتا ۔ یہ شیطان جالپا کو ستاتے ۔ اس کو رسوا کرتے ۔ اس
پر جھوٹے مقدمے چلاتے ۔ وہ حالت تو اور بھی نا قابل برداشت ہوتی ۔ وہ خود
پست ہمت ہے اور ذلت برداشت ، جالپا شاید جان ہی دے دیتی۔
اسے آج معلوم ہوا کہ وہ جالپا کو ترک نہیں کر سکتا اور زہرہ کو ترک کرنا بھی اس
کے لیے محال معلوم ہوتا تھا۔ کیا وہ دونوں کو خوش رکھ سکتا ہے۔ کیا ان حالات میں
جالیا اس کے ساتھ رہنا قبول کرے گی ۔ ہرگز نہیں ۔ وہ شاید کبھی اسے معاف نہ
کرے گی۔ جالیا کو اگر یہ بھی معلوم ہو جائے کہ رہا اس کی خاطر اذیتیں بھوگ رہا
ہے تو بھی وہ اسے الزام سے سبکدوش نہ کرے گی۔
وہ دن بھر اسی ادھیرے میں پڑا رہا۔ نہانے اور کھانے کا وقت مل گیا۔ اسے کسی
بات کی پروا نہ تھی۔ اخبار سے دل بہلا انا چاہا۔ ناول لے کر بیٹھا، مگر کسی کام میں کمل
نہ لگا۔ آج دارو نہ جی بھی نہیں آئے ۔ یا تو رات کے واقعہ سے ناراض ہو گئے یا
نادم - رما نے کسی سے اس کے متعلق پوچھا بھی نہیں ۔
رات کے دس بج گئے ، مگر زہرہ کا کہیں پتا نہ تھا۔ پھاٹک بند ہو گیا۔ رما کواب
اس کے آنے کی امید نہ رہی۔ پھر بھی دروازے کی طرف اس کے کان لگے ہوئے
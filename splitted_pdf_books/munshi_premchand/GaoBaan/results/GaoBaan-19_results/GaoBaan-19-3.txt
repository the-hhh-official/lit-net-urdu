سوکھے ہوئے تھے اور چہرے پر معشوقانہ شوخی کی جگہ متانت جھلک رہی تھی۔
وہ ایک منٹ تک کھڑی رہی ۔ تب رما کے پاس جا کر بولی: ”کیا مجھ سے
ناراض ہو گئے حضور؟ اس لیے کہ میں اتنے دنوں آئی کیوں نہیں ؟
رمانے روکھے پن سے جواب دیا: "اگر تم اب بھی نہ آتیں تو میرا کیا اختیار
تھا ؟
زہرہ نے مسکرا کر کہا: یہ اچھی دل لگی ہے۔ آپ ہی نے تو ایک کام سونپا اور
جب وہ کام کر کے لوٹی تو آپ بگڑ بیٹھے ۔ وہ کام تم نے آسان سمجھا تھا کہ چٹکیوں
میں پورا ہو جاتا ۔ تم نے مجھے اس عورت کے پاس بھیجا تھا جو اوپر سے موم اور اندر
سے پتھر ۔ جو اتنی نازک ہو کر ا بھی اتنی مضبوط ہے ۔“
رما نے بے تو جن سے پوچھا : ” ہے کہاں ، کیا کرتی ہے؟“
زہرہ: ماسی و نیش کے گھر ہے جسے پھانسی کی سزا ہوگئی ہے۔ اس کے دو بچے
ہیں ۔ بیوی ہے اور ماں ہے۔ دن بھر انہیں بچوں کو لیے رہتی ہے۔ بڑھیا کے لیے
ندی سے پانی لاتی ہے ۔ گھر کا سارا کام کاج کرتی ہے اور جب فرصت پاتی ہے تو
ان کے لیے چندہ مانگنے نکل جاتی ہے۔ وہ خاندان بڑی تکلیف میں تھا۔ کوئی
مددگار نہ تھا۔ دوست بھی منہ پھیر بیٹھے تھے۔ کئی فاقے تک ہو چکے تھے ۔ جاپانے
جا کر انہیں جلا لیا ۔
رما کی ساری بے دلی کافور ہوگئی ۔ جوتے پہننا بھول گیا اور کرسی پر بیٹھ گیا۔ تم
کھڑی کیوں ہو بیٹھ جاؤ ۔ شروع سے کہو۔ ایک بات بھی مت چھوڑنا۔ تم پہلے اس
کے پاس کیسے پہنچیں ؟ کیسے پتا چلا ؟
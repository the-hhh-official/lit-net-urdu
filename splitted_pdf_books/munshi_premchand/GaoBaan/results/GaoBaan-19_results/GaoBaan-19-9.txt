میں نے پوچھا: کیوں ، جو بات تمہارے لیے ہے وہی بات میرے لیے
ہے۔ کوئی مہری کیوں نہیں رکھ لیتی ۔
جالیا نے کہا: مبریاں آٹھ آٹھ روپے مانگتی ہیں۔
میں بولی: میں آٹھ روپے مہینہ دے دیا کروں گی۔
جالپا نے ایسی نگاہوں سے میری طرف دیکھا، جس میں بچی محبت کے ساتھ
سچی خوشی اور دعائے خیر بھری ہوئی تھی۔ کتنی پاکیزہ نگاہ ہے اس کی۔ اس بے غرض
خدمت کے سامنے مجھے اپنی زندگی کتنی حقیر کتنی قابل نفرت معلوم ہو رہی تھی ۔ ان
برتنوں کو دھونے میں مجھے جو لطف آیا ، اسے بیان نہیں کر سکتی ۔ برتن دھونے کے
بعد جالپا دیوی بڑھیا کے پاؤں دبانے بیٹھ گئیں۔ میں کھڑی یہ پاک نظارہ دیکھے
رہی تھی۔
نو بجے ہم دونوں وہاں سے چلے ۔ راستے میں جالپا نے کہا: زہرہ تم سمجھتی ہوگی
میں ان لوگوں کی یہ خدمت کر رہی ہوں۔ یہ بات نہیں ہے۔ میں دراصل اپنے
گناہوں کا کنارہ ادا کر رہی ہوں۔ مجھ سے زیادہ بد نصیب عورت دنیا میں نہ ہو
گی۔
میں نے انجان بن کر کہا: اس کا مطلب میں نہیں سمجھی۔
جالپا نے پر حسرت لہجے میں کہا: کبھی موقع آئے گا تو بتادوں گی۔
میں نے کہا: تم مجھے چکر میں ڈالے دیتی ہو بین ۔ جب تک اس کا مطلب نہ
سمجھا دو گی ، میں تمہارا گلا نہ چھوڑوں گی۔
جالپا نے لمبی سانس کھینچ کر کہا: زہرہ ! کسی بات کو خود چھپائے رہنا اس سے
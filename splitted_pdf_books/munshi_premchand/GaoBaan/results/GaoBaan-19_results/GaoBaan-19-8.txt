میں نے اپنا نام بتلا دیا۔
رما نے کہا: ” یہ تم نے بڑا غضب کیا ۔
زہرہ بولی: نام بتلانے میں کیا ہرج تھا۔ پہلے تو وہ چونکیں، مگر شاید سمجھ گئیں ۔
بنگالی مسلمان ہوگی ۔ جب وہ چلنے لگیں ۔ تو میں نے کہا: آپ سے باتیں کر کے
ابھی میری نہیں ہوئی ۔ اگر کوئی ہرج نہ سمجھوں تو میں بھی تمہارے گھر تک چلوں۔
راستہ میں باتیں ہوں گی۔ جالپا راضی ہو گئیں ۔ ہم دونوں چلے ۔ اس ذرا سے
کنکھرے میں نہ جانے وہ کیونکر رہتی ہیں۔ تل رکھنے کی بھی جگہ نہیں ہے ۔ کہیں
ملکے ہیں، کہیں کھائے، کہیں صندوق نمی سے دیواریں تر ہو رہی تھیں اور تعفن کے
مارے ناک پھٹ جاتی تھی ۔ کھانا تیار ہو گیا تھا۔ ونیش کی بیوی برتن دھورہی تھی ۔
جالیا دیوی نے اسے اٹھا کر کہا۔ بچوں کو کھلا کر سلا دو۔ میں برتن دھوئے دیتی
ہوں ۔ ان کی اس بے نفسی کا میرے دل پر اتنا گہرا اثر ہوا کہ میں بھی وہیں بیٹھ گئی
اور مانجھے ہوئے برتنوں کو دھونے لگی ۔
جالپا نے میرے ہاتھوں سے برتن چھین لینا چاہے، لیکن جب میں اپنی جگہ
سے نہ ہی تو انہوں نے پانی کا مٹکا الگ ہٹا کر کہا: میں پانی نہ دوں گی تم یہاں سے
اٹھ جاؤ ۔ مجھے بڑی شرم آتی ہے ۔ تمہیں میری قسم ہٹ جاؤ تم نے اپنی زندگی میں
ایسا کام کا ہے کو کیا ہو گا ۔
میں نے کہا: تم نے بھی تو نہیں کیا ہو گا؟
جالپا نے کہا: میری اور بات ہے۔
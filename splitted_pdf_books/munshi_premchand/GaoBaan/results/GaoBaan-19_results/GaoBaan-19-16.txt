اتنا بے تاب نہ ہوا تھا۔ نمودہ آسائش کے جنون میں اس نے خانہ محبت کی
دیواروں کو ہی دیکھا تھا۔ وہ اس میں خوش تھی۔ رفیق حیات بن کر اس نے خانہ
محبت کے اندر قدم رکھا تھا۔ کتنا دلفریب نظارہ تھا۔ کتنی دل آویز نکہت جہاں کی ہوا
میں ، روشنی میں اور فضا میں تقدس کی جھلک تھی۔ محبت اپنی معراج پر پہنچ کر پرستش
بن جاتی ہے ۔
اتنے میں زہرہ آگئی۔ جالیا کو سڑک پر دیکھ کر بولی : ” یہاں کیسے کھڑی ہو
جالیا ؟ آج تو میں نہ آسکی ۔ چلو آج مجھے تم سے بہت کچھ باتیں کرتی ہیں ۔
"
(49)
دارونہ کو بھلا کہاں چین - رما کے جانے کے بعد ایک گھنٹہ تک اس کا انتظار
کرتے رہے۔ پھر گھوڑے پر سوار ہوئے اور دیبی دین کے گھر جا پہنچے۔ وہاں سے
معلوم ہوا کہ رما کو یہاں سے گئے آدھے گھنٹے سے اوپر ہو گیا ۔ انہیں اعتبار نہ آیا۔
پہلے نیچے کی کوٹھڑی دیکھی ۔ پھر اوپر چڑھ گئے۔ سمجھار م وہاں چھپا بیٹھا ہوگا۔ وہاں
تین عورتیں بیٹھی ہوئی تھیں۔ زہرہ کو شرارت سوجھی تو اس نے لمبا سا گھونگھٹ نکال
لیا اور اپنے ہاتھ ساڑھی میں چھپا لیے ۔ دارو نہ کو شک ہوا۔ شاید رما نھیں بدلے
ہوئے بیٹھا ہے۔ دیبی دین سے پوچھا: ” یہ تیسری عورت کون ہے؟“
دیبی دین نے کہا: میں نہیں جانتا۔ کبھی کبھی بہو سے ملنے آجاتی ہیں ۔
داروند : "مجھ سے اڑتے ہو بچہ ۔ ساڑھی پہنا کر ملزم کو چھپانا چاہتے ہو۔ جالیا
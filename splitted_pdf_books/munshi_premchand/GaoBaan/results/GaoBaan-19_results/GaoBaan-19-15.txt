پاس جا رہا ہوں ۔ ان سے سارا قصہ کہوں گا۔ میری عقل پر پردہ پڑا ہوا تھا۔ جالیا
کی محبت اور تکلیفوں کے خوف نے میری عقل میں فتور ڈال دیا تھا۔ جیسے کوئی
نحوست سر پر سوار تھی ۔ تم لوگوں کی دعاؤں نے وہ نحوست دور کر دی۔ شاید دو چار
سال کے لیے سرکار کی مہمانی قبول کرنی پڑے ، جیتا رہا تو پھر ملاقات ہوگی۔ نہیں تو
میری برائیوں کو معاف کرنا اور بھول جاتا ۔ تم بھی دادا اور اماں تم بھی، میرے
قصوروں کو معاف کرنا ۔ تم لوگوں نے میرے ساتھ جو احسانات کیے ہیں، اگر جیتا
لوٹا تو شاید تم لوگوں کی کوئی خدمت کر سکوں ۔ میری تو زندگی خراب ہو گئی ۔ نہ دین کا
ہوا نہ دنیا کا۔ جالپا دیوی سے یہ بھی کہہ دینا کہ میں نے ہی ان کے زیور چرائے
تھے۔ صراف کو دینے کے لیے روپوں کی ضرورت تھی ۔ اس لیے مجھ کو یہ فعل کرنا
پڑا۔ بس یہی کہنے آیا تھا ۔
رما بر آمدے کے نیچے اتر پڑا اور تیزی سے قدم اٹھاتا ہوا چل دیا ۔ جاپا بھی
نیچے اتری لیکن رہا کا پتا نہ تھا۔ برآمدے کے نیچے اتر کر دیبی دین سے پوچھا:
کدھر گئے ہیں دادا ؟؟
دیبی دین نے کہا: "میں نے کچھ نہیں دیکھا ہے۔ بہو میری آنکھوں میں آنسو
بھرے ہوئے تھے۔ وہ اب بیلیں گے ، دوڑ گئے ہیں ۔
جالپا کئی منٹ تک سڑک پر بے خودی کی سی حالت میں کھڑی رہی۔ انہیں
کیسے روک لے۔ اس وقت وہ کتنے مایوس ہیں ۔ وہ پچھتارہی تھی کہ انہیں ذرا دیر
کے لیے اوپر کیوں نہیں بلایا ۔ آئندہ کا حال کون جانتا ہے ۔ نہ جانے کب ملاقات
ہو یا نہ ہو۔ شادی ہونے کے اس دو ڈھائی سال کے اندر کبھی اس کا دل محبت سے
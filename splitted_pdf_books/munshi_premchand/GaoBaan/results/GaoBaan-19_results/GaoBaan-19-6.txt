والی ، کہاں میں جاہل گنوار عورت تم سے مل کر میں البتہ آدمی بن جاؤں گی۔ جب
جی چاہے ، یہیں چلی آنا، یہیں میرا گھر سمجھو۔“
میں نے کہا: تمہارے شوہر بہت شریف معلوم ہوتے ہیں کہ تم نہیں آزادی
دے رکھی ہے۔ کسی دفتر میں ہیں؟“
جالپا نے اپنے ناخنوں کی طرف دیکھتے ہوئے کہا: پولیس میں امیدوار
ہیں۔“
میں نے تعجب سے پوچھا: پولیس میں رہتے ہوئے بھی انہوں نے تم ہیں
یہاں آنے کی آزادی دے دی ؟؟
جالیا اس سوال کے لیے تیار نہ تھی۔ کچھ چونک کر بولی: ”وہ مجھ سے کچھ نہیں
کہتے۔ میں نے ان سے یہاں آنے کا کبھی ذکر ہی نہیں کیا۔ وہ گھر بہت کم آتے
ہیں ۔وہیں پولیس والوں کے ساتھ رہتے ہیں ۔“
میں نے پوچھا: تم اپنے شوہر کے ذریعے سے میری ملاقات اس مخبر سے کرا
سکتی ہو جس نے ان بے گناہوں کے خلاف شہادت دی ؟؟
رمانا تھ کی آنکھیں فرط اشتیاق سے پھیل گئیں اور چھاتی دھک دھک کرنے
لگی ۔ زہرہ نے پھر اپنا قصہ کہنا شروع کیا۔
یہ سن کر جا لیا دیوی نے مجھے تیز نگاہوں سے دیکھ کر پوچھا: ” اس سے مل کر کیا
کرو گی؟
میں نے کہا: ” میں اس بھلے آدمی سے صرف اتنا پوچھنا چاہتی ہوں کہ تم نے
اتنے بے گناہوں کو پھنسا کر کیا پایا۔ صرف یہ دیکھنا چاہتی ہوں کہ وہ کیا جواب دیتا
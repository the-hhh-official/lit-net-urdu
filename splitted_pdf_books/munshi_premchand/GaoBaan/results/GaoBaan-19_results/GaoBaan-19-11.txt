کئی خاندانوں کی تباہی ہے۔ دوسری طرف اپنی ذلت اور رسوائی ہے۔ میں
چاہوں تو آج ان سبھوں کی جان بچا سکتی ہوں۔ میں عدالت کو ایسا ثبوت دے
سکتی ہوں کہ مخبر کی شہادت کی کوئی وقعت ہی نہ رہ جائے۔ بس اسی دیدھے میں
پڑی اپنے نصیبوں کو رو رہی ہوں ۔ نہ تو یہی ہو سکتا ہے کہ ان لوگوں کو مرنے دوں
اور نہ یہی ہو سکتا ہے کہ رما کو آگ میں جھونک دوں۔ میں خود مر جاؤں گی ، پر انہیں
اید نہیں پہنچا سکتی ۔ ابھی دیکھ رہی ہوں ہائی کورٹ سے کیا فیصلہ ہوتا ہے۔ نہیں کہہ
سکتی ، اس وقت میں کیا کر بیٹھوں ۔ شاید اسی دن زہر کھا کر سور ہوں ۔
ریبی دین کا گھر آ گیا ۔ ہم دونوں رخصت ہوئے۔ جالپا نے مجھ سے بہت
اصرار کیا کہ کل کسی وقت پھر آنا ۔ انہیں صرف شام کو باتیں کرنے کی فرصت ملتی
ہے۔ وہ اتنے روپے جمع کر دینا چاہتی ہیں کہ کم سے کم و بیش کے گھر والوں کو کوئی
تکلیف نہ ہو۔ ایک ہزار سے زیادہ جمع کر چکی ہیں۔ میں نے بھی پچیس روپے ان
کی نذر کیے۔ میں نے دو ایک بار کنا یا کہا کہ آپ اس زحمت میں نہ پڑیں لیکن
جب جب میں نے اس کا اشارہ کیا ، انہوں نے ایسا منہ بنایا گویا اب وہ یہ بات سننا
بھی نہیں چاہتیں ۔
ذرا دم لے کر زہرہ نے پھر کہا: "میں نے ایک بات سوچی ہے۔ کہو تو
بتاؤں ؟
رما نے اس طرح سے کہا : گویا اس کا دھیان کہیں اور ہے ۔ کیا بات ہے؟“
زہرہ: انسپیکٹر صاحب سے کہہ دوں ۔ وہ جالیا کو الہ آباد پہنچا دیں۔ بس عورتیں
میشن تک انہیں باتوں میں لگائے جائیں ۔ جوں ہی گاڑی چلے ، انہیں اس میں
بٹھا دیں ۔ اس کے سوا اور کوئی تدبیر مجھے نظر نہیں آتی ۔“
رما نے زہرہ کی آنکھوں سے آنکھیں ملا کر کہا: کیا یہ مناسب ہو گا ؟“
زہرہ شرمندہ ہو کر بولی: ” اور کیا کیا جائے؟“
رمانے چٹ پٹ جوتے پہن لیے اور زہرہ سے پوچھا: اس وقت وہ دیبی
دین کے ہی گھر پر ہوں گی ؟“
زہرہ نے اس کا راستہ روک کر کہا: تو کیا اس وقت جاؤ گے؟“
رما: ہاں زہرہ ! اس وقت جاؤں گا۔ بس ان سے دوباتیں کر کے وہیں جاؤں
گا جہاں مجھے اب سے بہت پہلے جانا چاہیے تھا ۔
زمرہ: مگر کچھ سوچ تو لو۔ نتیجہ کیا ہوگا ؟“
رما: خوب سوچ چکا ۔ زیادہ سے زیادہ دروغ بیانی کے جرم میں تین چار سال
قید ۔ بس اب رخصت ! بھول مت جانا زہرہ ! شاید پھر کبھی ملاقات ہو ۔
رما بر آمدے سے اتر کر محن میں آیا اور ایک لمحہ میں پھاٹک کے باہر تھا۔ زہرہ
بے حس و حرکت کھڑی اسے حسرت بھری آنکھوں سے دیکھ رہی تھی۔ رما پر اس کا
دل بھی اتنا فریفتہ نہ ہوا تھا جیسے کوئی ناگن اپنے محبوت کو میدان کارزار کی طرف
جاتے دیکھ کر غرور سے پھولی نہ سماتی ہو ۔
چوکیدار نے لیک کر دارو نے سے یہ خبر کہیں ۔ بیچارے کھانا کھا کر لیٹے ہی تھے۔
گھبرا کر نکلے اور رما کے پیچھے دوڑے ۔ بابو صاحب ذرا سینے تو ۔ ایک منٹ رک
جائیے ۔ اس سے کیا فائدہ ۔ کچھ معلوم تو ہو آپ کہاں جا رہے ہیں۔ آخر بے
چارے ٹھوکر کھا کر گر پڑے ۔ رمانے لوٹ کر انہیں اٹھایا اور پوچھا: " کہیں چوٹ تو
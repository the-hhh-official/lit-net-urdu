رما موٹر پر بیٹھ کر چلا تو اسے کچھ سوجھتا نہ تھا۔ جانے ہوئے راستے اس کے
لیے انجان ہو گئے تھے۔ اسے جالیا پر غصہ نہ آتا تھا۔ ذرا بھی نہیں۔ جگو پر بھی اسے
غصہ نہ آتا تھا۔ غصہ آتا تھا اپنی کمزوری پر اور اپنی بے شرمی اور بے عزتی پر ۔ پولیس
والوں کے زیر اثر اس کے ضمیر پر پردہ پڑ گیا تھا۔ وہ کتنی بڑی بے انصافی کرنے جا
رہا تھا۔ افسروں نے بڑی بڑی امیدیں بندھا کر اسے بہا رکھا۔ اس کے بعد اسے
جالپا سے ملنے کا موقع ہی نہ ملا۔ پولیس کا رنگ اس پر جمتا گیا ۔ آج وہ ایک جڑاؤ
بار جیب میں رکھے جالیا کو اپنی کامیابی کی خوشخبری دینے گیا تھا ۔ جانتا تھا کہ جانیا
پہلے کچھ ناک بھوؤں سکوڑے گی، مگر یہ بھی جانتا تھا کہ یہ ہار دیکھ کر وہ ضرور خوش ہو
جائے گی ۔ کل ہی صوبہ متحدہ کے ہوم سیکرٹری کے نام پولیس کمشنر کا سفارشی خط اسے
مل جائے گا۔ دو چار دن اور لطف صحت اٹھانے کے بعد وہ گھر کی راہ لے گا۔ دیبی
دین اور جگو کو بھی اپنے ساتھ ہی لے جانا چاہتا تھا۔ ان کا احسان وہ کیونکر بھول سکتا
تھا۔ یہی منصوبہ دل میں باندھ کر وہ جالپا کے پاس گیا تھا۔ جیسے کوئی بے چاری
پھول اور شیرینی لے کر دیوتا کی پوجا کرنے جائے لیکن دیوتا نے اس کے تھال کو
ٹھکرادیا، اس کے پھولوں کو پیروں سے کچل ڈا!۔
اسے کچھ کہنے کا موقع ہی نہ ملا۔ آج پولیس کے محفوظ دائرہ اثر سے باہر نکل کر
آزادی کی فضا میں اس کا ضمیر بیدار ہو گیا تھا۔ اب اپنی خباثت اسے اصلی روپ
میں نظر آئی ۔ اس کے دل میں ایک بہیجان پیدا ہوا کہ اسی وقت حج کے پاس جائے
اور سارا واقعہ کہہ سنائے ۔ کیا حج فیصلہ تبدیل نہیں کر سکتا۔ ابھی تو سب ہی ملزم
حوالات میں ہیں۔ پولیس والوں کے دانت پینے کا اسے مطلق خوف نہ تھا۔ جالیا
خرید ہی تو لائے ہیں ۔
جگو نے سرزنش کی : تمھیں اتنا بے لگام نہ ہونا چاہیے۔ بہو دل پر چوٹ لگتی
ہے تو آدمی کو کچھ نہیں سوجھتا ۔“
جالپا نے بیدردی سے کہا: ”ایسے حیا دار نہیں ہیں دادی! اس عیش کے لیے تو
ایمان بچا ہے۔ پوچھا نہیں دادا سے مل کر کیا کرو گے ۔ وہ ہوتے تو ایسی پھٹکار
سناتے کہ چھٹی کا دودھ یا د آ جاتا ۔“
جگو مامتا سے بھرے ہوئے لہجہ میں بولی: ”تمہاری جگہ میں ہوتی تو میرے منہ
سے ایسی باتیں نہ نکلتیں۔ تمہارا کلیجہ بڑا سخت ہے۔ دوسرا مرد ہوتا تو کیا اس طرح
چپ چاپ سنتا۔ میں تھر تھر کانپ رہی تھی کہ کہیں تمہارے اوپر ہاتھ نہ چلا دیں ، مگر
ہیں بڑے خوار
جالپا نے اس بے رحمی سے کہا: "سے خوار نہیں کہتے دادی۔ یہ بے حیائی
ہے۔“
دیبی دین نے آکر کہا: " یہاں بھیا آئے تھے؟ مجھے موٹر پر راستہ میں دکھائی
دیئے تھے۔“
جگو نے کہا: ہاں آئے تھے۔ کہہ گئے ہیں ، دادا مجھ سے مل لیں ۔“
دیبی دین نے بے دلی سے کہا: ہاں مل لوں گا۔ کچھ اور بات چیت ہوئی ؟
جگو پچھتائی ہوئی بولی: نبات چیت کیا ہوئی۔ پہلے میں نے پوجا کی۔ میں
چپ ہوئی تو بہو نے اچھی طرح مالا پھول چڑھایا ۔“
جالپا نے بے باکی سے کہا: آدمی جیسا کرے گا، ویسا بھرے گا۔
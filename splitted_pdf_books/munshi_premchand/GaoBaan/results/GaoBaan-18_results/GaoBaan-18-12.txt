دارون نے خوش ہو کر کہا: ”یہ تو میں نے پہلے ہی سمجھ رکھا تھا۔ لطف تو جب ہے کہ اس کی بیوی مایوس ہو کر چلی جائے ۔ ایسے گاؤدیوں کو سبز باغ دکھانا تمہارے بائیں ہاتھ کا کھیل ہے۔"
زہرہ کی آمد و رفت بڑھنے لگی ۔ آخر کار رما خود اپنے ہی جال میں پھنس گیا۔
اس نے زہرہ سے الفت کا سوانگ بھر کر افسروں کی نگاہوں میں اپنا وقار جمانا چاہا، لیکن زہرہ اب اسے وفا اور محبت کی دیوی کی معلوم ہوتی تھی ۔ وہ جالپا کی کسی حسین نہ سہی ، اظہار محبت میں اس سے کہیں زیادہ ہوشیار، نا زوادا میں اس سے کہیں زیادہ پختہ کار اور سحر آفرینی میں کہیں زیادہ مشاق تھی ۔ ہر دلوح رما کے دل میں نئے نئے منصوبے پیدا ہونے لگے۔
ایک دن اس نے زہرہ سے کہا: ”زہرہ جدائی کی گھڑی آ رہی ہے۔ دو چار دن میں یہاں سے جاؤں گا۔ پھر تو تم میں میری یاد بھی نہ آئے گی۔"
زہرہ نے محبت آمیز لہجہ میں کہا: ”اب تمہیں نہ جانے دوں گی۔ یہیں کوئی اچھی سی نوکری کر لینا ۔ پھر ہم دونوں آرام سے رہیں گے۔"
رما مخمور ہو کر بولا: ”یہ دل سے کہتی ہو زہرہ ؟ دیکھو تم میں میرے سر کی قسم ! دینا مت دینا۔"
زہرہ: ”اگر یہ خوف ہے تو نکاح پڑھا لو۔ نکاح کے نام سے نفرت ہو تو شادی کر اور اب اس کے سوا اپنی محبت کا کیا ثبوت دوں ؟؟
خلوص میں ڈوبے ہوئے ان الفاظ نے رما کو متو (۱) کر دیا ۔ اس نے سوچا، یہ نازنین جس پر بڑے بڑے رئیس فدا ہیں، میرے لیے اتنی بڑی قربانی کرنے کو
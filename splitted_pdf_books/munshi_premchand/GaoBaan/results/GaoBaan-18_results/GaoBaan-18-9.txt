ہے۔"
ڈپٹی : ” کوئی مغرور عورت ہے ۔“
انسپکٹر : ” کچھ ان کی بھی مزاج پرسی کرنی پڑے گی ۔“
دارونمہ : ” یہ تو بابو صاحب کے سلیقے اور برتاؤ پر منحصر ہے ۔“
ڈپٹی : ” اس کھٹک سے بھی مچلکہ لینا چاہیے۔“
رمانا تھ کے سامنے ایک نیا مسئلہ کھڑا ہو گیا۔ ممکن تھا وہ اپنے کو فرض پر قربان کر
دیتا ۔ دو چار سال کی سزا کے لیے بھی تیار ہو جاتا ۔ شاید اس نے ان سختیوں کے لیے
اپنے آپ کو آمادہ کر لیا تھا لیکن اپنے ساتھ جالپا کو بھی مصیبت میں ڈالنے کا ارادہ
کسی طرح نہ کر سکتا تھا۔ اس نے دیکھا کہ وہ پولیس کے پنجے میں کچھ اس طرح
پھنس گیا ہے کہ اس کے بے داغ بیچ نکلنے کی کوئی صورت نہیں ہے۔ وہ پولیس سے
ہرگز پیش نہیں پاسکتا۔ اس خیال نے اس کی تیزی اور تندی غائب کر دی۔ بیکسانہ
انداز سے بولا:
آخر آپ لوگ مجھ سے کیا چاہتے ہیں؟“
انسپکٹر نے دارونہ کی طرف دیکھ کر آنکھ ماری، گویا کہہ رہے ہوں آ گیا پنجے
میں اور بولے :
بس ہم اتنا ہی چاہتے ہیں کہ آپ ہمارے مہمان بنے رہیں اور مقدمہ ہائی
کورٹ سے طے ہو جانے کے بعد خوش خوش رخصت ہو جائیں، کیونکہ اس کے
بعد ہم آپ کی حفاظت کے ذمہ دار نہ ہوں گے ۔ ابھی جو خط آپ نے پھاڑ کر
پھینک دیا ہے، اس کی نقل دوبارہ مل سکتی ہے۔ اگر آپ دور اندیش ہیں تو اس سے
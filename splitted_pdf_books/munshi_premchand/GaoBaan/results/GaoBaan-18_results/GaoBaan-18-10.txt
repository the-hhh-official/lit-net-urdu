اپنی زندگی کی اصلاح میں کام لیں۔ نہیں تو ادھر ادھر کے دھکے کھائیں گے اور
آپ کے اوپر گناہ بے لذت کی مثل صادق آئے گی۔ اس کے سوا ہم آپ سے
کچھ نہیں کہتے ۔
تینوں افسر رخصت ہو گئے اور رما ایک کار جلا کر ان معاملات پر غور کرنے
لگا۔

(46)
ایک مہینہ اور نکل گیا۔ ہائی کورٹ میں مقدمہ کی تاریخ مقر ر ہو گئی ہے ۔ رما پر
پھر پولیس کا رعب غالب آ گیا ہے اور وہ پھر سابق دستور افسروں کے اشاروں پر
ناچتا ہے۔ وہ اب پہلے سے کہیں زیادہ شراب پینے لگا ہے اور اس کی مزید دلچسپی
کے لیے پولیس نے زہرہ نام کی ایک نازنین کو بھی مقرر کر دیا ہے ۔ خوش گلو ہے اور
مزاج شناس ہے۔ اس نے اپنی ہمدردانہ باتوں سے رمانا تھ کو گرویدہ کر لیا ہے۔
اس کی سادگی اور خلوص نے زہرہ کو بھی اس سے مانوس کر دیا ہے۔ اب تک اسے
جن لوگوں سے سابقہ پڑا تھا، وہ بھی اسے ایک آلہ تفریح سمجھتے تھے۔ رمادہ پہا
آدمی تھا، جو اس کو چہ سے ناواقف ہونے کے باعث اسے اپنا شریک غم بنانا چاہتا
تھا۔
ایک دن اس نے دوران گفتگو زہرہ سے کہا: تم مجھ پر اتنی مہربان ہو کہ میں
ڈرتا ہوں کہ تمہاری محبت میں گرفتار نہ ہو جاؤں ، مگر تم سے وفا کی امید ہو سکتی
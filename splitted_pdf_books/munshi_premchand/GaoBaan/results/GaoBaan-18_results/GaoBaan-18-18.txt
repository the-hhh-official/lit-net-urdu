آدمیوں کا مزاج پہچانتی تھی۔ اس پر دیسی نوجوان میں اسے وہ چیز ملی ، جس کا
دوسروں میں کہیں پتا نہ تھا۔ اسکی زندگی میں زہرہ کو یہ پہلا آدمی ملا تھا ، جس نے
اس کے سامنے اپنا دل کھول کر رکھ دیا۔ ایسے وفادار اور محبت کے پتلے کو وہ مایوس نہ
کر سکتی تھی۔ رما کی باتیں سن کر اسے ذرا بھی حسد نہ ہوا، بلکہ اس کے دل میں ایک
خودغرضانہ امانت کا جذ بہ پیدا ہوا۔ اس موقع پر رما کو خوش کر کے ہمیشہ کے لیے اپنا
غلام بنا سکتی تھی ۔ جالپا سے اسے کوئی خوف نہ تھا۔ جالیا کتنی ہی حسین کیوں نہ ہو۔
زہرہ اپنی عشوہ طرازی، اپنی دل لبھانے والی اداؤں سے اس کا رنگ پھیکا کر سکتی
تھی۔ اس نے بار ہا گلزارکھتر انیوں کو لا کر چھوڑ دیا تھا۔ پھر جالپا کس شمار میں تھی۔
زہرہ نے اس کی دلجوئی کر کے کہا: تو اس کے لیے تم اتنے رنجیدہ کیوں ہو؟
زہرہ تمہارے لیے سب کچھ کرنے کو تیار ہے۔ میں کل ہی جالیا کو تلاش کروں گی۔
وہ یہاں رہنا چاہیں گی تو ان کے آرام کا سامان مہیا کروں گی ۔ جانا چاہیں گی ، تو
ریل پر بٹھا دوں گی ۔
رما نے بڑی عاجزی سے کہا: ”ایک بار میں اس سے مل لیتا تو میرے دل کا
بوجھ ہلکا ہو جاتا ۔
زہرہ نے فکرمند ہو کر کہا: یہ تو مشکل ہے ۔ تمھیں یہاں سے کون جانے دے
گا۔ ہاں یہ ہو سکتا ہے کہ میں جالپا کو پارک میں کھڑی کر آؤں ۔ تم ڈپٹی صاحب
کے ساتھ وہاں جاؤ اور کسی بہانہ سے اس سے مل لو ۔
رما کچھ کہنا چاہتا تھا کہ دارونمہ جی نے پکارا: مجھے بھی خلوت میں آنے کی
اجازت ہے؟“
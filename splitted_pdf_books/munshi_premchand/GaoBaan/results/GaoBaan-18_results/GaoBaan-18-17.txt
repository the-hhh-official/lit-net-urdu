صاحب تھے ، ان کے سامنے میں اس لیے کچھ پوچھ نہ سکا۔ میں جانتا ہوں وہ مجھے
دیکھ کر منہ پھیر لیتی اور شاید مجھے حقیر سمجھتی مگر کم سے کم مجھے اتنا معلوم تو ہو جاتا کہ وہ
اس وقت کسی حالت میں ہے۔ زہرہ ! تم اپنے دل میں چاہے جو سمجھ رہی ہو لیکن
میں اس خیال میں مست ہوں کہ تم نہیں مجھ سے محبت ہے اور محبت کرنے والے
سے ہم کم سے کم ہمدردی کی امید رکھتے ہیں۔ یہاں ایک بھی ایسا آدمی نہیں، جس
سے میں اپنے دل کا درد کہہ سکوں ۔ تم بھی مجھے گمراہ کرنے کے لیے بھیجی گئی تھیں مگر
تمہیں مجھ پر رحم آگیا۔ شاید تم نے ایک گرے ہوئے آدمی کو ٹھوکر مارنا مناسب نہ
سمجھا۔ اگر خدانخواستہ آج ہم میں اور تم میں کسی وجہ سے بدمزگی ہو جائے تو کیا کل
تم مجھے مصیبت میں دیکھ کر ذرا بھی ہمدردی نہ کرو گی ۔ کیا مجھے بھوکوں مرتے دیکھ کر
میرے ساتھ اس سے بہتر سلوک نہ کرو گی ، جو آدمی کتوں کے ساتھ کرتا ہے؟ کیا
اس وقت تم میرے ساتھ ذرا بھی ہمدردی نہ کرو گی؟ زہرہ تم اگر چاہو تو جالپا کا پورا
پتا لگا سکتی ہو۔ وہ کہاں ہے، کیا کرتی ہے؟ میری طرف سے اس کے دل میں کیا
خیال ہے۔ گھر کیوں نہیں جاتی ؟ یہاں کب تک رہنا چاہتی ہے؟
اگر تم جالپا کو گھر جانے پر راضی کر سکو تو میں عمر بھر تمہاری غلامی کروں گا۔ اس
خستہ حالی میں میں اسے نہیں دیکھ سکتا۔ مجھے ایسے صدمہ ہو رہا ہے کہ شاید میں آج
رات کو یہاں سے بھاگ جاؤں ۔ مجھ پر کیا گزرے گی اس کا مطلق مجھے غم نہیں
ہے۔ میں دیر نہیں ہوں۔ خطرہ کے سامنے ہمیشہ میرا حوصلہ پست ہو جاتا ہے لیکن
میری بے غیرتی بھی یہ چوٹ نہیں سہہ سکتی ۔“
زہرہ طوائف تھی ، بھلے برے سبھی قسم کے آدمیوں سے اسے سابقہ پڑ چکا تھا۔
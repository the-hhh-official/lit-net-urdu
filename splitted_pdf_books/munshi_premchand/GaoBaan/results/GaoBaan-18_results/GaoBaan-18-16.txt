زہرہ نے پوچھا:
آج کسی کی یاد آ رہی ہے کیا ؟؟
یہ کہتے ہوئے اس نے اپنی گول مکھن سی نرم بانہیں اس کی گردن میں ڈال کر
اسے اپنی طرف کھینچا۔
رما نے ذرا بھی مزاحمت نہ کی۔ اس طرح اس کے سینہ پر اپنا سر رکھ دیا ، گویا
اب یہی سہارا ہے۔
زہرہ نے دردمندانہ لہجہ میں پوچھا: ”سچ بتاؤ آج اتنے اداس کیوں ہو۔ کیا مجھ
سے کسی بات پر ناراض ہو ؟“
رما نے رقت آمیز انداز سے کہا: نہیں زہرہ تم نے مجھ بد نصیب پر جتنا رحم کیا
ہے، اس کے لیے میں ہمیشہ تمہارا احسان مندر ہوں گا۔ تم نے مجھے اس وقت
سنہا ، جب میری زندگی کی ٹوٹی ہوئی کشتی غوطے کھارہی تھی ۔ وہ دن میری زندگی
کے سب سے مبارک دن ہیں اور میں اپنے سینے میں انہیں ہمیشہ محفوظ رکھوں گا مگر
بد نصیبوں کی دنیا میں آسائش کہاں ۔ میں نے آج جالیا کو جس صورت میں دیکھا
ہے، وہ میرے دل کو بھالوں کی طرح چھید رہا ہے۔ آج وہ پھٹے اور میلے کپڑے
پہنے سر پر پانی کا کلا لیے چلی جارہی تھی۔ اسے اس حالت میں دیکھ کر میرے جگر
کے ٹکڑے ہو گئے ۔ مجھے اپنی زندگی میں کبھی صدمہ نہ ہوا تھا۔ کچھ نہیں کہہ سکتا، اس
پر کیا گزر رہی ہے۔“
زہرہ نے پوچھا: وہ تو اس مالدار کھٹک کے گھر پر تھیں ؟“
رما: ہاں تھی تو ، مگر نہیں کہہ سکتا کیوں وہاں سے چلی گئی ۔ میرے ساتھ ڈپٹی
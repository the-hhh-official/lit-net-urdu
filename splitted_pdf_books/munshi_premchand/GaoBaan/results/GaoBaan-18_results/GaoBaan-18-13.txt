تیار ہے۔ اس کی خوش نصیبی کا اس سے بڑھ کر اور کیا ثبوت ہو سکتا ہے ۔ جس کان
میں دوسروں کو بالوں کے ذرے ملتے ہیں ، اس میں اسے سونے کے ڈلے مل
گئے ۔ کیا یہ حسن تقدیر نہیں ہے۔ رما کے دل میں کئی روز کشمکش ہوتی رہی ۔ جاپا کے
ساتھ آنے والی زندگی کا خیال کر کے وہ مایوس ہو جاتا تھا ۔ وہ زندگی کتنی خشک اور
صبر آزما ہوگی ۔ جالیا قدم قدم پر فرض اور حق کا جھنڈا لے کر کھڑی ہو جائے گی اور
اسے زاہدوں کی سی زندگی بسر کرنی پڑے گی۔ فقیرانہ زندگی میں رما کے لیے کوئی
کشش تھی۔
عام آدمیوں کی طرح وہ بھی عیش و آرام چاہتا تھا۔ زندگی کے مزوں سے اس
کی طبیعت سیر نہ ہوئی تھی۔ تیسونی جالپا کی طرف سے ہٹ کر اس کا عیش پرور دل
زہرہ کی طرف دوڑا۔ اسے ناز فروشوں کی مثالیں یا دانے لگیں ، جن کی عصمت کی
قسم کھائی جاسکتی تھی ۔ اس کے ساتھ ہی رنگین مزاج اور وفا شعار بیویوں کی مثالیں
بھی آ پہنچیں ۔ اس نے دل میں فیصلہ کیا یہ سب ڈھکوسلا ہے۔ انسان کی طبیعتیں
جدا جدا ہیں۔ پردہ کے باہر آ جانے سے کوئی گنہگار نہیں ہو جاتا اور نہ پردے کے
اندر بیٹھ کر کوئی عصمت مآب ہو جاتا ہے۔ یہ سب زندگی کے اتفاقات ہیں۔
زہرہ روز آتی اور بندھن میں ایک گانٹھ دے کر چلی جاتی ۔ ان حالات میں کئی
مستقل مزاج نوجوانوں کے بھی آسن ڈول جاتے ۔ رما تو عیش کا بندہ تھا۔ اب
تک وہ شخص اس لیے بے راہ نہ ہوا تھا کہ جوں ہی اس نے پر نکالے، صیاد نے اسے
پنجرے میں قید کر لیا ۔ کچھ دن پنجرے سے باہر آ جانے پر بھی اسے پرواز کی ہمت
نہ ہوئی ۔ اب اس کے سامنے ایک نیا اور وسیع منظر تھا۔ وہ چھوٹا سا مکھیوں والا پنجرہ
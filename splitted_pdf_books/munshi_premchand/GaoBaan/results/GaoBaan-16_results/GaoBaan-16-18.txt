رمانے دلیری کے ساتھ کہا: آپ کے لیے نہ ہو گا، میرے لیے تو سب سے
اچھی یہی بات ہے ۔“
ڈپٹی : نہیں آپ کے لیے اس سے بڑا دوسرا بات نہیں ہے۔ ہم آپ کو
چھوڑے گا نہیں۔ تم کو ایسا لیسن دے گا کہ تم زندگی بھر نہ بھولے گا۔ آپ کو وہی
گواہی دینا ہو گا جو پہلے دے چکا ہے۔ اگر کچھ بھی گول مال کیا تو ہم تمہارے ساتھ
دوسرا برتاؤ کرے گا۔ ایک رپورٹ میں تم یوں ( کلائیوں کو نیچے اوپر رکھ کر ) چلا
جائے گا۔
رما ہم اٹھا۔ اس تخویف نے اسے لرزہ بر اندام کر دیا۔ کہیں یہ سب کوئی جھوٹا
مقدمہ چلا کر اسے پھنسا نہ دیں۔ تو کون اس کی فریاد سنے گا۔ اسے گمان بھی نہ تھا
کہ ڈپٹی صاحب جو اخلاق اور مروت کے پہلے بنے ہوئے تھے، یک بارگی اتنے
طیش میں آجائیں گے۔ پھر بھی خودداری کے ساتھ ہوا : " آپ مجھ سے جبراً
شہادت دلوائیں گے؟“
ڈپٹی نے پیر پٹک کر کہا: ہاں جبر ادلائے گا۔
رما: واہ اچھی دل لگی ہے۔“
ڈپٹی : "تم نے ابھی پولیس کی چال نہیں دیکھی ہے۔ ہم ابھی دو گواہ دے کر تم
پر بغاوت کا کیس چلا سکتا ہے۔ بس چلا جائے گا سات سال کے لیے ۔ چکی پیستے
پیستے ہاتھ میں چھالے پڑ جائیں گے ۔ یہ چکنا چکنا منہ نہیں رہے گا۔
رما جیل سے ڈرتا تھا۔ جیل کی زندگی کے خیال سے ہی اس کے رونگٹے
کھڑے ہو جاتے تھے ۔ جیل ہی کے خوف سے اس نے یہ شہادت دینی منظور کی
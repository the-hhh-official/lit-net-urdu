(39)
ساری رات باتوں میں گزر گئی۔ دونوں ہی کو اپنی اپنی چھ مہینے کی داستان کہنی
تھی۔ رما نے اپنا وقار جمانے کے لیے اپنی خستہ حالی کو مبالغہ کے ساتھ بیان کیا۔
جالپا نے اپنی داستان میں اپنی تکلیفوں کا ذکر تک نہ کیا۔ وہ ڈرتی تھی انہیں رنج ہو
گا لیکن رہا کوا سے رانے میں مزا آ رہا تھا۔ وہ کیوں بھاگا۔ کس کے لیے بھاگا۔
یہ سارا قصہ اس نے درد ناک آواز میں سنایا اور جالیا نے سسک سسک کر سنا۔ وہ
اپنی لفاظی سے اس پر رعب جمانا چاہتا تھا ۔ اب تک ہر ایک معاملے میں اس کی بار
ہوتی تھی ۔ جو بات اسے محال معلوم ہوتی تھی ، اسے جالپا نے چٹکیوں میں پورا کر
دیا۔ شطرنج والے واقعہ کو وہ خوب نمک مرچ لگا کر بیان کر سکتا تھا، لیکن وہاں بھی
جالپا ہی غالب رہی۔ پھر اس کے لیے اس کے سوا اور کیا تدبیر رہ گئی تھی ، کہ اپنی
تکلیفوں کو رائی کا پر بت بنا کر دکھائے ۔
جالپا نے سسک کر کہا۔ تم نے یہ ساری کڑیاں جھیلیں اور مجھ کو ایک خط بھی نہ
لکھا۔ کیوں لکھتے ہم سے ناتا ہی کیا تھا۔ منہ دیکھے کی محبت تھی ۔ آنکھ اوٹ پہاڑ
اوٹ۔
رما نے حیرت ناک لہجہ میں کہا۔ یہ بات نہیں جالیا۔ دل پر جو کچھ گزرتی
تھی۔ دل ہی جانتا ہے لیکن لکھنے کا منہ بھی ہو ۔ جب روپوش ہو کر گھر سے بھا گا تو
اپنا قصہ غم کیا لکھنے بیٹھتا۔ میں نے تو سوچ لیا تھا۔ جب تک خوب روپے نہ کمالوں
گا ایک لفظ بھی نہ لکھوں گا ۔“
”حضور؟
مت بکوڈیم “۔
رسوئے نے پھر کچھ نہ کہا۔ بوتل لایا۔ برف توڑ کر گلاس میں ڈالی اور پیچھے
میٹ کر کھڑا ہو گیا۔ رما کو اس وقت ایسا محسوس ہو رہا تھا کہ رسوئیے کو نوچ کھائے۔
اس کا مزاج ان دنوں بہت تیز ہو گیا تھا۔
شراب کا دور شروع ہوا تو رما کا غصہ اور بھی تیز ہوا۔ لال لال آنکھیں نکال کر
بولا: ”چاہوں تو ابھی تمہارا کان پکڑ کر نکال دوں۔ ابھی اسی دم۔ تم نے سمجھا کیا
"ہے؟
اس کا غصہ بڑھتا ہوا دیکھ کر رسویا چپکے سے سرک گیا۔ رمانے گلاس لیا اور دو
چار قے کھا کر باہر صحن میں ٹہلنے لگا۔ دھن سوار تھی کیسے یہاں سے نکل جاؤں؟
یکا یک اسے ایسا معلوم ہوا کہ تار کے باہر درختوں کی آڑ میں کوئی ہے۔ ہاں
کوئی کھڑا اس کی طرف تاک رہا ہے۔ شاید اشارے سے اپنی طرف بلا رہا ہے۔
رمانا تھ کا دل دھڑکنے لگا۔ کہیں مفسدوں نے اس کی جان لینے کی تو نہیں ٹھانی
ہے۔ یہ خدشہ اسے ہمیشہ لگا رہتا تھا۔ اس خوف سے وہ رات کو بنگلے سے باہر بہت
کم نکلتا تھا۔ فقط جان کے اندیشے نے اسے اندر چلے جانے کی تحریک کی ۔ اس
وقت ایک موٹر سٹرک سے نکلی ۔ اس کی روشنی میں زمانے دیکھا۔ وہ اندھیرا سا یہ کسی
عورت کا ہے۔ اس کی ساڑھی صاف نظر آ رہی تھی۔ پھر اسے معلوم ہوا کہ وہ عورت
اس کی طرف آرہی ہے۔ پھر خیال آیا کہ کوئی مرد اس صورت میں میرے ساتھ دنیا
تو نہیں کر رہا ہے۔ وہ جوں جوں پیچھے ہٹتا تھا، وہ سایہ اس کی طرف بڑھتا چلا جاتا۔
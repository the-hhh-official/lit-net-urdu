تھی۔ وہی خوف اس وقت بھی اس کے دل میں رعشہ پیدا کر نے لگا۔ ڈپٹی
نفسیات کا ماہر تھا۔ آسن کا پتا پا گیا ۔ اسی لہجہ میں ہوا!: "حلوہ پوری نہیں پائے گا،
دھول ملا ہوا آٹا کا روٹی ۔ گوبھی کے بڑے ہوئے پتوں کا ساگ کھانے کو پائے
گا۔ چار مہینہ بھی کال کوٹھڑی میں گیا تو تم بیچ نہیں سکتا۔ وہیں مر جائے گا۔ بات
بات پر وارڈر گالی دے گا۔ جوتوں سے پیٹے گا۔ تم سمجھتا کیا ہے ؟“
رما کے چہرے کا رنگ فق ہونے لگا۔ اپنی کمزوری پر اسے اتنا ملال ہوا کہ رو
پڑا۔ کانپتی ہوئی آواز میں بولا : " آپ لوگوں کی یہی خواہش ہے تو یہی سہی بھیج
دیجے جیل - مربی تو جاؤں گا ۔ گلا تو چھوٹ جائے گا۔ جب آپ یہاں تک مجھے
تباہ کرنے پر آمادہ ہیں تو میں بھی مرنے کو تیار ہوں ۔ جو کچھ ہونا ہوگا، ہو جائے گا۔“
اس کا دل ضعف کی اس حالت کو پہنچ گیا تھا۔ جب ذرا سی ہمدردی، ذراسی
شفقت سینکڑوں دھمکیوں سے زیادہ کارگر ہو جاتی ہے ۔ انسپکٹر صاحب نے اس کی
نبض پہچان لی ۔ اس کی حمایت کرتے ہوئے بولے :
حلف سے کہتا ہوں ، آپ لوگ آدمی کو پہچانتے تو ہیں نہیں۔ کہتے ہیں رعب
جمانے ۔ اس قسم کی شہادت دینا ہر ایک ذی فہم آدم کو نا گوار گزرے گا۔ یہ انسانی
فطرت کا تقاضا ہے ۔ بابو کی جگہ میں ہوتا تو میں بھی ایسا ہی کرتا لیکن اس کا مطلب
یہ نہیں ہے کہ ہم منحرف ہو جائیں گے۔ آپ لوگ اپنا کام کیجیے ۔ بابو صاحب کی
طرف سے مضمئن رہیے۔ میں ان کا ذمہ لیتا ہوں ۔
اس نے رہا کا ہاتھ پکڑ کر کہا : " آپ ڈپٹی صاحب کی گیدڑ بھبکیوں میں آ گئے۔
آئے میرے ساتھ چلیے ۔ ایسے ایسے ریکارڈ سناؤں گا طبیعت پھڑک اٹھے گی ۔“
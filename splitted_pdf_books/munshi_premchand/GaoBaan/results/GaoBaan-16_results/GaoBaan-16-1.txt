خوانش گویا نیم جان ہو رہی تھیں ۔ نسیم کے ان ٹھنڈے جھونکوں نے انہیں بیدار کر
دیا۔ وہ اس خیال سے خوش تھا کہ یہ مقدمہ ختم ہوتے ہی اسے کوئی عہدہ مل جائے
گا۔ تب وہ جا کر جالپا کو منا لائے گا اور زندگی سے لطف اندوز ہو گا۔ وہاں ایک نئی
زندگی ہو گی ۔ اس کے اصول کچھ اور ہوں گے ۔ معیار کچھ اور ہوں گے ۔ اس میں
سخت پابندیاں ہوں گی اور بیدردانہ بندشیں ۔ اب اس کی زندگی کا کچھ مقصد ہو گا۔
کچھ نصب العین ہو گا۔ شخض کھانا سونا اور روپے کے لیے ہائے ہائے کرنا ہی مال
زندگی نہ ہو گا۔ اس مقصد کے ساتھ اس بے اصولا نہ زندگی کا خاتمہ ہو جائے گا۔
نفس کی گمراہیوں نے اسے یہ دن دکھایا تھا اور اب تک نئی بے لوث زندگی کا خواب
دکھا رہی تھی ۔ شرابیوں کی طرح ایسے شخص بھی روز ہی پاک ارادے کرتے ہیں،
لیکن ان ارادوں کا انجام کیا ہوتا ہے۔ نئی نئی ترغیبیں سامنے آتی رہتی ہیں اور آغاز
اصلاح کی میعاد ملتی جاتی ہے۔ نئی سحر کا طلوع کبھی نہیں ہوتا ۔
ایک مہینہ دیہات کی سیر کرنے کے بعد رما اپنے ناز برداروں کے ساتھ اپنے
بنگلہ پر جا رہا تھا۔ راستہ دیبی دین کے گھر کے سامنے سے تھا۔ کچھ دور ہی سے اپنا
کمرہ دکھائی دیا۔ اس کی نگا میں خواہ مخواہ اوپر اٹھ گئیں ۔ کھڑکی کے سامنے کوئی کھڑا
تھا۔ اس نے سوچا اس وقت دیبی دین وہاں کیا کر رہا ہے۔ ذرا غور سے دیکھا تو یہ
کوئی عورت معلوم دیتی ہے، مگر عورت کہاں سے آئی تو اس عورت کا چہرہ صاف نظر
آنے لگا۔ رما چونک پڑا۔ یہ تو جالپا ہے ۔ بیشک جالیا ہے، مگر نہیں جا پا یہاں کیسے آ
رہے گی۔ میرا پتا ٹھکانہ اسے کہاں معلوم کہیں بڑھے نے اسے خطا تو نہیں لکھ دیا ،
ہے تو جالپا ہی ۔ نائب دارونہ موٹر چلا رہا تھا۔ رما نے بڑی منت کے ساتھ کہا:
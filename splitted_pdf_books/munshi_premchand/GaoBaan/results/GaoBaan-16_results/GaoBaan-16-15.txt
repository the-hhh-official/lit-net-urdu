جالپا نے کہا: "چلو وہیں رتن سے تھوڑی زمین لے لیں اور کھیتی باڑی
کریں؟"
رما نے کہا: "اس سے کہیں اچھا ہے کہ یہاں چائے کی دکان کھول لیں ۔"
اس پر دونوں میں مباحثہ ہوا۔ آخر رما کو ہار ماننا پڑی۔ یہاں رہ کر وہ گھر کی
دیکھ بھال نہ کر سکتا تھا۔ بھائیوں کی نگرانی نہ کر سکتا تھا اور ماں باپ کی کچھ خدمت نہ
کر سکتا تھا۔ آخر گھر والوں کے ساتھ بھی تو اس کا کچھ فرض ہے۔ رما لا جواب ہو
گیا۔

(40)

رمامنہ اندھیرے بنگلہ پہنچا۔ کسی کو شبہ نہ ہوا۔
ناشتہ کر کے رما تھ نے خط صاف کیا اور دارونہ کے پاس پہنچا۔ تیوریاں
چڑھی ہوئی تھیں۔ دارونہ نے پوچھا: "خیریت تو ہے نوکروں نے کوئی شرارت تو
نہیں کی ؟"
رما نے کھڑے کھڑے جواب دیا: "نوکروں نے شرارت نہیں کی۔ ہاں آپ
نے اور آپ کے افسروں اور ماتحوں نے مجھے چر کا دیا ہے ۔"
داروند نے کچھ پریشان ہو کر پوچھا: " آخر بات کیا ہے کچھ تو کہیے؟"
رما: "بات یہی ہے کہ میں اس معاملے میں اب مطلق شہادت نہ دوں گا۔
آپ لوگوں نے مجھے دغا دی اور وارنٹ کی دھمکی دے کر مجھے شہادت پر مجبور کیا۔
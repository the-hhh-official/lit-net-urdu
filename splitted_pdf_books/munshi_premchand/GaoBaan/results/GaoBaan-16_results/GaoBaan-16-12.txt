انہیں پورا کر سکو تو کیا کہنا، لیکن نیت کھوٹی کر کے یا ضمیر کا خون کر کے ایک لاکھ بھی
لاؤ تو میں اسے ٹھکرادوں گی۔ جس وقت مجھے معلوم ہوا کہ تم پولیس کے گواہ بن گئے
ہو۔ مجھے اتنا رنج ہوا کہ دیبی دادا کو ساتھ لے کر تمہارے بنگلے تک گئی ۔ اسی دن تم
باہر چلے گئے تھے۔ میں اتنے آدمیوں کا خون اپنی گردن پر نہیں لینا چاہتی ۔ تم ہیں
بیان واپس لینا پڑے گا۔
رما فکرمند ہو کر بولا : ” جب سے تمہارا خط ملا میں اسی معاملہ پر غور کر رہا ہوں ،
لیکن بچاؤ کی کوئی صورت نظر نہیں آتی۔ ایک بات کہہ کر مکر جانے کی ہمت مجھ میں
نہیں ہے ۔
بیان تو بدلنا ہی پڑے گا۔
آخر کیسے؟“
مشکل کیا ہے۔ جب تم ہیں معلوم ہو گیا کہ میونسپلٹی تمہارے اوپر کوئی مقدمہ
نہیں چلا سکتی تو پھر کس بات کا ڈر ؟
ڈر نہ ہو۔ جھینپ بھی تو کوئی چیز ہے ۔ جس منہ سے ایک بات کہیں ، اس منہ
سے مکر جاؤں ۔ یہ تو مجھ سے نہ ہو گا۔ پھر مجھے کوئی اچھی جگہ مل جائے گی۔ آرام سے
زندگی بسر ہو گی۔ مجھ میں گلی گلی ٹھو کر کھانے کا ہوتا نہیں ہے ۔
جالپا نے کوئی جواب نہ دیا ۔ وہ سوچ رہی تھی ، انسان کتنا خود غرض ہوتا ہے۔
رما نے پھر پہلو بدا : ” اور کچھ میری شہادت پر ہی تو سارا فیصلہ نہیں ہوا جاتا۔
میں بدل بھی جاؤں تو پولیس نہایت آسانی سے کوئی دوسرا گواہ کھڑا کر دے گی۔
ملزموں کی جان تو کسی طرح نہیں بچ سکتی ہاں ! میں مفت میں مارا جاؤں گا۔
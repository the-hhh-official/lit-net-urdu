کسی کو نہ سوجھی ۔ اب جو سوچتا ہوں تو دیکھتا ہوں کسی کو جانا چاہیے جو حضرت کو پکڑ
کر کھیٹ لائے ۔
یہی بات چیت ہو رہی تھی کہ رتن آ پہنچی ۔ جالیا اسے دیکھتے ہی وہاں سے نکل
آئی اور اس کے گلے سے لپٹ کر بولی : بہن کلکتہ سے خط آ گیا ۔ وہیں ہیں ۔“
رتن: ”میرے سر کی قسم ؟
جالیا: ”سچ کہتی ہوں ، خط دیکھنا ۔“
رتن: تم تو آج ہی چلی جاؤ
جالیا: ہاں یہی تو میں بھی سوچتی ہوں تم چلو گی ؟“
رتن : " چلنے کوتو میں تیار ہوں لیکن اکیلا گھر کس پر چھوڑوں۔ مجھے اس منی
بھوشن پر شبہ ہونے لگا ہے۔ اس کی نیت اچھی نہیں معلوم ہوتی ۔ بینک میں میں ہزار
روپے سے کم نہ تھے ۔ سب نہ جانے کہاں اڑا دیئے ۔ کہتا ہے کریا کرم میں خرچ ہو
گئے ۔ حساب مانگتی ہوں تو آنکھیں دکھاتا ہے ۔ دفتر کی کنجی اپنے پاس رکھے ہوئے
ہے۔ مانگتی ہوں تو ٹال جاتا ہے۔ مجھے خوف ہے کہ میرے ساتھ کوئی گہری چال
چل رہا ہے۔ ڈرتی ہوں میں ادھر جاؤں ، ادھر یہ سب کچھ لے دے کر چلتا ہے۔
بنگلے کے گاہک آ رہے ہیں ۔ میں بھی سوچتی ہوں دیہات میں جا کر اطمینان سے
پڑی رہوں۔ میں نہ ہوں گی تو شاید روپے بھی مجھے دیکھنے کو نہ ملیں گے ۔ گوپی کو
ساتھ لے کر آج ہی چلی جاؤ ۔ روپے کا انتظام میں کردوں گی ۔
جالیا: گوپی ناتھ تو شاید نہ جاسکیں ۔ دادا کی دوا دارو کے لیے بھی تو کوئی
چا۔
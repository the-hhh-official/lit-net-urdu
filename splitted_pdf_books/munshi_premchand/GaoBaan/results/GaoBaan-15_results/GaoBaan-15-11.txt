دیبی دین نے مسکرا کر کہا: "ہاں اور کیا، جس نے سارا بھانڈا پھوڑ کر رکھ دیا۔
پولیس ایسی گدھی نہیں ہے۔ آج کل کوئی بھی ان سے ملنے نہیں پاتا۔ کڑا پہرہ رہتا
ہے۔"
اس مسئلہ پر اس وقت زیادہ بحث نہ ہو سکی ۔ اس گتھی کو سلجھانا آسان نہ تھا۔
جالپا نے گوپی کو بلایا۔ وہ چھجے پر کھڑ ا سٹرک کا تما شاد دیکھ رہا تھا۔ گویا سرال آیا ہو۔
جالپا نے کہا:
منہ ہاتھ دھو کر کچھ کھا لو تو ۔“
گوپی شر ما کر پھر باہر چلا گیا ۔
دیبی دین سمجھ گیا کہ ہم لوگوں کے سامنے یہ لڑکا کچھ کھاتے شرماتا ہے۔ بوا!:
اب ہم دونوں جاتے ہیں تمہیں جس چیز کی ضرورت ہم سے کہہ دینا۔ بھیا کو تو
ہم اپنا ہی سمجھتے تھے اور ہمارے کون بیٹھا ہوا ہے ۔
جگو نے غرور سے کہا: وہ تو میرے ہاتھ کا بنایا کھا لیتے تھے۔“
جالپا نے مسکرا کر کہا: اب تم نہیں کھانا نہ پکانا پڑے گا ماں جی ۔ میں پکا دیا
کروں گی ۔
جگو نے ٹوکا: "ہماری برادری میں دوسرے کے ہاتھ کا کھانا منع ہے۔ بہو۔
اب چار دن کے لیے برادری میں کیا نکو بنیں ۔“
جالیا : ”ہماری برادری میں بھی تو دوسروں کے ہاتھ کا کھانا منع ہے ۔“
جگو : تم ہیں یہاں کون دیکھنے آتا ہے۔ پھر پڑھے لکھے آدمی ان باتوں کا
بچار بھی تو نہیں کرتے ۔ ہماری بر ادری تو گنواروں کی ہے ۔
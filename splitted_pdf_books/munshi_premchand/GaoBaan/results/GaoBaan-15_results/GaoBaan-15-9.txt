سرکاری رقم خرچ ہوئی ہے۔ اسی وقت روپے داخل کر دیئے۔ یہ فضول گھبرا کر چلے
آئے اور پھر ایسی چپ سادھی کہ اپنی خبر تک نہ دی۔
دیبی دین کا چہرہ روشن ہو گیا ۔ گویا کسی درد سے آرام مل گیا ہو ۔ بولا : تو یہ ہم
لوگوں کو یا معلوم ۔ بار بار سمجھایا کہ گھر چٹھی پتر بھیج دو۔ لوگ گھبراتے ہوں گے مگر
مارے شرم کے لکھتے ہی نہ تھے ۔ اس دھوکے میں پڑے ہوئے تھے کہ وہاں ان پر
مقدمہ چل رہا ہوگا۔ جانتے تو سرکاری گواہ کیوں بنتے ۔
سرکاری گواہ قوم میں کتنا بری نظروں سے دیکھا جاتا ہے۔ لوگ اسے کتنا ذلیل
اور حقیر سمجھتے ہیں۔ یہ اس سے چھپا نہ تھا۔ سرکاری گواہ کیوں بنائے جاتے ہیں۔
کس طرح انہیں ترغیبیں دی جاتی ہیں ۔ کس طرح وہ پولیس کے کٹھ پتلے بن کر
اپنے ہی دوستوں کا گلا گھونٹتے ہیں ۔ یہ اسے معلوم تھا۔ اگر کوئی آدمی اپنی
ناہمواریوں پر شرمندہ ہو کر حقیقت کا انکشاف کرے ۔ دنیا اور فتنہ انگیزی کا پردہ ہٹا
دے تو وہ فرشتہ ہے۔ اس کی حق پسندی کی جتنی تعریف کی جائے کم ہے ، مگر شرط یہی
ہے کہ اپنے رفیقوں کے ساتھ اپنے کیے کا پھل بھوگنے کو تیار ہو ۔ ہنستا کھیلتا پھانسی
چڑھ جائے لیکن اپنی جان بچانے کے لیے یا خود غرضی کے زیر اثر سزا سے خائف
ہو کر جو اپنے رفیقوں سے دعا کرے ۔ آستین کا سانپ بن جائے ۔ وہ نامرد ہے۔
بے غیرت ہے۔ بے دیا ہے۔ ایسے آدمی کو دنیا کبھی معاف نہیں کرتی۔ کبھی نہیں ۔
یہاں تو معاملہ اور بھی پیچیدہ تھا۔ رما نے سزا کے خوف سے اپنے گر د گنا ہوں کا پردہ
نہیں کھولا تھا۔ اس میں کم سے کم سچائی تو ہوتی ۔ قابل نفرین ہونے پر بھی بات تو
بچی ہوتی ۔ یہاں تو ان گناہوں کا پر وہ کھولا گیا تھا ، جن کی ہوا تک اسے نہ لگی تھی۔
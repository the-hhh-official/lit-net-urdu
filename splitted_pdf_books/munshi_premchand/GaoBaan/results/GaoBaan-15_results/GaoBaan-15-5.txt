جاپا نے سر ہلایا۔
”راستے میں رونا مت !“
جاپا نہیں پڑی۔ گاڑی چل دی۔

(36)
دیبی دین نے چائے کی دکان اس دن بند کر دی اور دن بھر اس عدالت کی
خاک چھانتا پھرتا تھا، جس میں ڈکیتی کا مقدمہ پیش تھا۔ راما تھ کی شہادت ہو رہی
تھی۔ تین دن راما کی شہادت برابر ہوتی رہی اور تینوں دن دیبی دین نے کچھ کھایا
نہ سویا ۔ آج بھی اس نے گھر آتے ہی کرتا اتار دیا اور پنکھا لے کر جھلنے لگا۔ پھاگن
لگ گیا تھا اور کچھ گرمی شروع ہو گئی تھی لیکن اتنی گرمی نہ تھی کہ پسینہ چلے اور پنکھے کی
ضرورت ہو ۔ اکثر لوگ تو ابھی تک جاڑے کے کپڑے پہنتے تھے لیکن دیبی دین
پینے میں تر تھا۔ اس کا چہرہ جس پر معصوم بڑھا پا بنتا رہتا تھا، گھلایا ہوا تھا۔ گویا
بیگار کے لوٹا ہوا ہو۔
جگو نے لوٹے میں پانی لا کر رکھ دیا اور بولی : ” چلم بھر دوں ؟
دیبی دین کی یہ تین دن کی خاطر ہو رہی تھی۔ اس کے پہلے بڑھیا کبھی چلم رکھنے
کو نہ پوچھتی تھی۔ دیبی دین اس کا مطلب سمجھتا تھا۔ بڑھیا کو ترحم آمیز نگاہوں سے
دیکھ کر بولا:
”نہیں رہنے دو۔ چلم نہ پیوں گا ۔“
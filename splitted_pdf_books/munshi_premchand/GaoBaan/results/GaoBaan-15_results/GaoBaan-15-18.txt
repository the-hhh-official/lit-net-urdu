دیبی دین نے سامنے آکر کہا: ”بھیا آگئے ۔ وہ کیا موٹر جا رہی ہے۔“
یہ کہتا ہوا وہ اوپر گیا۔ جالپا نے شوق تجسس کو شرم سے دباتے ہوئے کہا: ”تم
سے کچھ کہا ؟“
دیبی: ” اور کیا کہتے کھالی رام رام کی ۔ میں نے خیریت پوچھی ۔ دونوں ہاتھوں
سے دالا سا دیتے چلے گئے۔ تم نے دیکھا کہ نہیں۔“
جالپا نے سر جھکا لیا : ” دیکھا کیوں نہیں ، کھڑکی پر کھڑی تھی۔“
انہوں نے بھی تمہیں دیکھا ہو گا۔“
کھڑکی کی طرف تو تا کتے تھے۔“
بہت چکرائے ہوں گے کہ یہ کون ہے؟“
کچھ معلوم ہوا۔ مقدمہ کب پیش ہو گا؟“
کل ہی تو
تب تو جو کچھ کرنا ہے آج ہی کر لینا چاہیے۔ میرا خط کسی طرح انہیں مل جاتا
تو کام بن جاتا ۔ دیبی دین نے اس طرح دیکھا گویا کہہ رہا ہے، تم اس کام کو جتنا
آسان بجھتی ہو اتنا آسان نہیں ہے۔
جالپا نے اس کے دل کی کیفیت سمجھ کر کہا : کیا تمہیں شبہ ہے کہ وہ اپنا بیان
تبدیل کرنے پر راضی نہ ہوں گے؟“
دیبی دین کہ اب اسے تسلیم کرنے کے سوا کوئی چارہ نہ تھا۔ بولا : ہاں بہو جی!
مجھے اس کا بہت بڑا اندیشہ ہے اور سچ پوچھو تو ہے بھی جو کھم۔ اگر وہ بیان بدل بھی
دیں تو پولیس کے پنجے سے چھوٹ نہیں سکتے ۔ وہ کوئی دوسرا الزام لگا کر انہیں پھر
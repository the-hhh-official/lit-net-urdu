رات کے نو بجے جالپا چلنے کو تیار ہوئی۔ ساس سسر کے قدموں پر سر جھکا کر
دعائیں لیں۔ شمبر ناتھ رو رہا تھا۔ اسے گلے لگا کر پیار کیا اور موٹر پر بیٹھی۔ رتن
سٹیشن تک پہنچانے کے لیے آئی تھی۔ موٹر چلی تو جالپا نے کہا: کلکتہ تو بہت بڑا
شہر ہو گا ، وہاں پتا کیسے چلے گا ؟
رتن : " پہلے اخبار کے دفتر میں جانا ۔ وہاں سے پتا چل جائے گا۔
جالیا: ٹھہروں گی کہاں ؟“
رتن : ” دھرم شالہ میں یا ہوٹل میں ٹھہرنا ۔ روپے کی ضرورت پڑے تو مجھے تار
دینا ۔ بابو آ جائیں تو میری ناؤ پار لگ جائے ۔ یہ منی بھوشن مجھے تباہ کر دے گا ۔
جالیا : ہوٹل میں بد معاش تو نہ آتے ہوں گے؟
رتن: ” کوئی ذرا بھی شرارت کرے تو ٹھوکر مارنا ۔ کچھ پوچھنا مت ٹھوکر جما
کر تب بات کرنا ۔ (کمر سے ایک چھری نکال کر ) اسے اپنے پاس رکھو۔ کمر میں
چھپائے رکھنا۔ جب کبھی باہر کھتی ہوں تو اسے اپنے ساتھ رکھتی ہوں۔ اس سے دل
بڑا مضبوط رہتا ہے۔ جو مرد کسی عورت کو چھیڑتا ہے تو سمجھ لو وہ پر لئے سرے کا نا مرد،
کمینہ اور بد معاش ہے۔ تمہاری چھری کی چمک اور تمہارے تیوری دیکھ کر اس کی
روح فنا ہو جائے گی۔ سیدھا دم دبا کر بھاگے گا، لیکن اگر ایسا موقع آ ہی پڑے
جب تم میں چھری سے کام لینے پر مجبور ہو جانا پڑے تو ذرامت بھیجنا۔ اس کی بالکل
فکر نہ کرنا کہ کیا ہوگا، کیا نہ ہوگا ۔ جو کچھ ہوتا ہوگا ، ہو جائے گا۔
سٹیشن آ گیا۔ قلیوں نے اسباب اتارا۔ گوپی ٹکٹ لایا ۔ جا پا پتھر کی مورت کی
طرح پلیٹ فارم پر کھڑی رہی ۔ گویا حواس مفلوج ہو گئے ہوں ۔ کسی بڑی آزمائش
رتن: ”وہ مجھ پر چھوڑ دو۔ میں روز سویرے آ جاؤں گی اور شام کو بھی ایک بار
دیکھ جایا کروں گی ۔“
جالیا : ” اور دن بھر ان کے ساتھ کون بیٹھا رہے گا ؟“
رتن: ” میں تھوڑی دیر بیٹھی بھی رہا کروں گی ، مگر تم آج ہی جاؤ ۔ بچارے پر
وہاں نہ جانے کا گزر رہی ہوگی۔ تو یہی لے رہی نا ؟“
رتن، منشی جی کے کمرے میں گئی تو رمیش بابو کھڑے ہو گئے اور بولے:
آئیے ! دیوی جی ، رمابا بو کا پتا تو چل گیا ؟“
رتن : اس میں آدھی کارگزاری تو میری ہے ۔“
رمیش : آپ کی صلاح سے تو ہوا ہو گا۔ اب انہیں یہاں لانے کی فکر کرنی
چاہیے ۔
رتن: "اس کی سب سے اچھی صورت یہی ہے کہ جالیا جا کرنا انہیں پکڑ
الاویں۔ گوپی کو ساتھ لیتی جائیں ۔ آپ کو اس میں کوئی اعتراض تو نہیں ہے دادا
جی؟
منشی کو اعتراض تو نہ تھا۔ ان کا بس چلتا تو اس موقع پر دس پانچ آدمیوں کو اور
جمع کر لیتے ، مگر معاملہ ایسا آپڑا تھا کہ کچھ بول نہ سکے۔
گوپی کلکتہ کی سیر کا ایسا اچھا موقع پا کر کیوں نہ خوش ہوتا۔ بشمبر دل ہی میں
اینٹھ کر رہ گیا۔ خدا نے اسے کمسن نہ بنایا ہوتا تو آج اس کی حق تلفی کیوں ہوتی ۔
گوپی ایسے کہاں بڑے ہوشیار ہیں۔ جہاں جاتے ہیں، وہیں کچھ نہ کچھ کھو آتے
ہیں ۔ ہاں مجھ سے بڑے ہیں۔ قدرت کے نظام نے اسے مجبور کر دیا۔
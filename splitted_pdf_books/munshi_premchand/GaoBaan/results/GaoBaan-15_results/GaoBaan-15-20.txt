وہ رمانا تھے ، جو پولیس کے خوف سے باہر نہ نکلتا تھا، جو دیہی دین کے گھر میں
چوروں کی طرح پڑا زندگی کے دن پورے کر رہا تھا، آج دو مہینوں سے رئیسانہ
عیش و عشرت میں ڈوبا ہوا ہے ۔ آسائش کے بھی سامان موجود ہیں۔ خدمت کے
لیے چوکیداروں کی ایک فوج، کھانا پکانے کے لیے کاشمیری باورچی بڑے بڑے
افسر اس کی دلجوئی کرتے رہتے تھے۔ اس کے منہ سے بات نکلی نہیں کہ پوری
ہوئی ۔ اتنے ہی دنوں میں اس کے مزاج میں اتنی نفاست آگئی ہے، گویا وہ خاندانی
رئیس ہو۔ اسے اپنی حالت پر غور کرنے کا موقع ہی نہیں دیا جاتا ۔ رات کو وہ
افسروں کے ساتھ سینما یا تھیٹر دیکھنے جاتا ہے۔ شام کو موٹروں کی سیر ہوتی ہے۔
دلچسپی کے نت نئے سامان مہیا کرتے رہتے ہیں ۔ جس دن مجسٹریٹ نے ملزموں
کو سیشن سپر د کیا، سب سے زیادہ خوشی رما کو ہوئی ۔ گویا اس کی خوش نصیبی کا ستارا
طلوع ہو رہا ہے ۔
پولیس کو معلوم تھا کہ سیشن جج کی عدالت میں یہ گھر کی کھیتی نہ ہوگی ۔ اتفاق سے
مج صاحب ہندوستانی تھے۔ اور حق پروری کے لیے بد نام پولیس ہو یا ملزم ، ان کی
نگاہ میں دونوں برابر تھے۔ وہ کسی کے ساتھ رو رعایت نہ کرتے تھے۔ اس لیے
پولیس نے ایک بار رما کو ان مقامات سے روشناس کرا دینا ضروری سمجھا، جہاں
واردا تیں ہوئیں تھیں۔ ایک زمیندار کے سجے سجائے بنگلے میں یہ جماعت فروکش
ہوئی ۔ دن بھر لوگ شکار کھیلتے ۔ رات کو گراموفون سنتے ۔ تاش کھیلتے یا بجرے پرندی
کی سیر کرتے ۔ ایسا معلوم ہوتا تھا کہ کوئی شہزادہ شکار کھیلنے آیا ہے ۔ ان دلچسپیوں
میں رہا کو کوئی آرزو تھی تو یہ کہ جاپا بھی یہاں ہوتی ۔ اب تک وہ محتاج تھا۔ اس کی
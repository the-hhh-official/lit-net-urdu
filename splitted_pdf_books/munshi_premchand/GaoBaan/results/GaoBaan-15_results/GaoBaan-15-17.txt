(37)
ایک مہینہ گزر گیا ۔ گوپی ناتھ پہلے تو کئی دن کلکتہ کی سیر کرتا رہا مگر چار پانچ دن
میں ہی یہاں سے اس کا جی ایسا اچاٹ ہوا کہ گھر کی رٹ لگانے شروع کی۔ آخر
جالپا نے اسے لوٹا دینا ہی اچھا سمجھا۔ یہاں تو وہ چھپ چھپ کر رویا کرتا تھا۔
جالپا کئی بار رما کے بنگلے تک ہو آئی ۔ وہ جانتی تھی کہ رمان ہیں آئے ہیں ۔ پھر
بھی وہاں کا ایک چکر لگا آنے میں اسے ایک عجیب تسلی ہوئی تھی۔
جالیا کچھ پڑھتے پڑھتے یا لیٹے لیٹے تھک جاتی تو ایک لمحہ کے لیے کھڑکی کے
سامنے آکھڑی ہوتی ۔ ایک دن شام کو وہ کھڑکی کے سامنے آئی تو سڑک پر موٹروں
کی قطار نظر آئی۔ تعجب ہوا ، اتنی موٹریں کہاں جاتی ہیں غور سے دیکھنے لگی ۔ کل چھ
موٹریں تھیں۔ ان میں پولیس کے افسر بیٹھے ہوئے تھے۔ آخری موٹر پر اس کی نگاہ
پڑی تو سارے جسم میں ایک برقی روسی دوڑ گئی ۔ وہ ایک محویت کے عالم میں کھڑ کی
سے زینے تک دوڑی ہوئی گئی ۔ گویا موٹروں کو روک لینا چاہتی ہو لیکن اتنی ہی دیر
میں اسے معلوم ہو گیا کہ میرے نیچے پہنچتے ہی موٹریں نکل جائیں گی۔ وہ پھر کھڑ کی
کے سامنے آگئی۔ رما اب بالکل سامنے آ گیا تھا۔ اس کی آنکھیں کھڑ کی کی طرف
لگی ہوئی تھیں ۔ جاپا نے اشارہ سے کچھ کہنا چاہا لیکن حیا مانع ہوئی ۔ ایسا معلوم ہوا
کہ رما کی موٹر کچھ دھیمی ہو گئی ہے۔
دیبی دین کی آواز بھی سنائی دی، مگر موٹر رکی نہیں۔
جالپا نے زینے پر آکر کہا: داد!!
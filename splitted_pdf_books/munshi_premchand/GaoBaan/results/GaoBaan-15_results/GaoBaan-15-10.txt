جالپا کو اس کا یقین نہ آیا ۔ ضرور کوئی نہ کوئی بات اور ہوئی ہوگی ، جس نے رما کو
سرکاری گواہ بنے پر مجبور کر دیا ہوگا۔ شرماتی ہوئی بولی:
کیا یہاں بھی کوئی بات ہوئی تھی ؟“
دینی دین نے اطمینان انگیز لہجہ میں کہا: ” کوئی بات نہیں ۔ پراگ راج سے وہ
میرے ساتھ ہی یہاں آئے ۔ جب سے یہاں سے کہیں گئے نہیں ۔ باہر نکلتے ہی
نہ تھے۔ بس ایک دن نکلے اور اسی دن پولیس نے پکڑ لیا۔ ایک سپاہی کو اپنی طرف
آتے دیکھ کر ڈرے کہ مجھی کو پکڑنے آ رہا ہے۔ بھاگ کھڑے ہوئے۔ سپاہی کو
کھٹکا ہوا۔ اس نے شبے میں گرفتار کر لیا ۔ میں بھی ان کے پیچھے تھانے پر پہنچا۔
درو گا پہلے تو رشوت مانگتے تھے، مگر جب میں روپے لے کر پہنچا تو وہاں اور ہی گل
کھلا ہوا تھا۔ افسروں نے نہ جانے ان سے کیا بات چیت کی۔ بس سرکاری گواہ بن
گئے ۔ مجھ سے بھیا نے یہی کہا کہ اس معاملے میں بالکل جھوٹ نہ بولنا پڑے گا۔
میں کیا کرتا ۔ چپ ہو رہا ۔
جگہ : نہ جانے سکھوں نے کون سی بوٹی سنگھادی ۔ بھیا تو ایسے نہ تھے ۔ دن بھر
اماں اماں کرتے رہتے تھے۔ دن بھر کبھی طرح کے لوگ آتے ہیں۔ مرد بھی عورت
بھی ۔ کیا مجال کہ کسی کی طرف آنکھ اٹھا کر دیکھا ہو ۔“
دیں: کوئی برائی تھی۔ میں نے تو ایسا لڑکا ہی نہیں دیکھا۔
جالپا نے کچھ سوچ کر کہا: کیا ان کا بیان ہو گیا ؟
دیں: ہاں تین دن برابر ہوتا رہا ۔
جالیا نے پوچھا: ان سے میری ملاقات تو ہو جائے گی ؟“
وکیل صاحب رتن سے بولے ۔ کیوں تم نے کوئی چیز پسند کی ۔“
رتن: ہاں ایک بار پسند کیا ہے۔ بارہ سو مانگتے ہیں ۔“
وکیل: بس ! اور کوئی چیز پسند کرو
رتن : اس وقت تو مجھے اور کسی چیز کی ضرورت نہیں ۔“
وکیل صاحب کو رتن سے شوہر کی سی محبت نہیں ۔ باپ کی کسی محبت تھی ، جیسے کوئی
محبتی باپ لڑکیوں سے پوچھ پوچھ کر کھلونے لیتا ہے ، وہ بھی رتن سے پوچھ پوچھ کر
آرائش کے کھلونے لیتے تھے۔ ان کے پاس خوش کرنے کے لیے دولت کے سوا
اور چیز ہی کیا تھی ، انہیں اپنی زندگی میں ایک مجسم سہارے کی ضرورت تھی۔ ایک
مجسم سہارے کی، جس کی قوت سے وہ اس عالم ضعیفی میں بھی کارزار ہستی میں
کھڑے رہ سکیں ۔ جیسے کسی بڑھے کو لاٹھی کی ضرورت ہوتی ہے یا کسی اپا سک کو
مورتی کی۔ بغیر مورتی کے وہ کس پر پھول چڑھائے۔ کسے گنگا جل سے نہلائے۔
کے لذیذ چیزوں کا بھوگ لگائے ۔
رتن نے کیس میں سے ہار نکال کر دکھایا اور بولی ۔ اس کے بارہ سو مانگے
ہیں ۔
وکیل صاحب کی نگاہ میں روپے کی قیمت اس سے پیدا ہونے والی خوشی تھی۔
اگر ہار رتن کو پسند ہے تو انہیں اس کی پروا نہیں کہ اس کے کیا دینے پڑیں گے۔
انہوں نے چیک بک نکال کر جوہری کی طرف دیکھا اور پوچھا: " سچ سچ بولو کتنا
لکھوں اور اگر فرق پڑا تو تم جانو گے ۔
جوہری نے ہار کو الٹ پیٹ کر دیکھا اور بولے ساڑھے گیارہ سو کر دیجیے۔“
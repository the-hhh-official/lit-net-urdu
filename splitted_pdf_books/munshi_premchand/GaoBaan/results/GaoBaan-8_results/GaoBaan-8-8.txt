میں گہنوں پر اور عورتوں سے زیادہ جان دیتی ہوں؟ میں نے تو کبھی تم سے ضد نہیں
کی تمہیں ضرورت ہو آج اٹھا کر لے جاؤ ۔ مجھے مطلق ملال نہ ہو گا۔“
رما نے جھینپ مناتے ہوئے کہا۔ تو پھر بتلاتی کیوں نہیں؟“
جالپا نے شرماتے ہوئے کہا۔ میں یہی مانگی ہوں کہ تم ہمیشہ مجھ سے محبت
کرتے رہو۔ تمہارا دل مجھ سے کبھی برگشتہ نہ ہو ۔ “
رمانے ہنس کر کہا اچھا تو کیا تمہیں یہ خوف بھی ہے؟“
جالیا : اوروں کی حالت دیکھ کر مجھے بھی کبھی یہ خوف ہونے لگتا ہے ۔ مجھے تو
کوئی ایسی عورت نہ ملی ، جس نے اپنے شوہر کی بے مہری اور بے التفائی کا قصہ نہ کہا
ہو ۔
یہ کہتے ہوئے جالپا نے رما کے گلے میں بانہیں ڈال دیں اور پیار میں ڈوبی
ہوئی نگاہوں سے دیکھتی ہوئی بولی :
سچ بتانا تم اب بھی مجھے اتنا ہی چاہتے ہو ، جتنا پہلے چاہتے تھے؟“
رما نے جالیا کو گلے سے لگا کر کہا۔ اس سے کہیں زیادہ ، لاکھ گنا ۔
جاپا نے ہنس کر کہا۔ بالکل جھوٹ سولہ آنے جھوٹ !
رما یہ تمہاری زبر دستی ہے۔ آخر تمہیں کیونکر معلوم ہوا؟“
جالیا : ” کیوں میری آنکھیں نہیں ہیں۔ تم نے میرے پاس بیٹھنے کی قسم کھائی
ہے۔ جب دیکھو گم صم بیٹھے رہتے ہو۔ مجھ سے محبت ہوتی تو مجھ پر اعتبار بھی ہوتا ۔
جس سے تم اپنے دل کی بری سے بری بات نہ کہہ سکو ۔ اس سے تمہیں محبت نہیں ہو
سکتی ۔ تم اس کے ساتھ زندگی کا لطف اٹھا سکتے ہو۔ عیش کر سکتے ہو ۔ اسی طرح جیسے
اور شیشن کے اندر چلا گیا۔ رمانکٹ گھر کے سامنے ٹہلنے لگا۔ آنکھیں اس کی طرف
لگی ہوئی تھیں ۔ مگر دس منٹ گزر گئے قلی کا کہیں پتا نہیں۔ کہاں چلا گیا کم بخت
انگوٹھی لے کر ، نائب تو نہ ہو جائے گا۔ سٹیشن کے اندر جا کر اسے تلاش کرنے لگا۔
گھبراہٹ میں قلی کا نمبر تک نہ دیکھا تھا ۔ ادھر گاڑی چھوٹی جارہی تھی ۔ رما سے صبر
نہ ہو سکا۔ سمجھ گیا قلی نے چر کا دیا۔ بغیر ٹکٹ لیے ہوئے گاڑی میں جا بیٹھا۔ دل میں
طے کر لیا ، صاف کہہ دوں گا کہ میرے پاس ٹکٹ نہیں ہے۔ اگر اترنا بھی پڑا تو
یہاں سے دس پانچ کوس تو چلا ہی جاؤں گا۔
گاڑی چل دی۔ اس وقت رما کو اپنی حالت پر رونا آگیا ۔ افسوس ! اسے نہ
جانے کبھی لوٹنا بھی نصیب ہو گا کہ نہیں ۔ پھر یہ سکھ کے دن کہاں ملیں گے ۔ یہ دن تو
گئے ہمیشہ کے لیے ۔ اس طرح دنیا سے منہ چھپا کر وہ ایک دن مر جائے گا۔ کوئی
اس کی لاش پر آنسو بہانے والا بھی نہ ہو گا۔ گھر والے بھی رو دھو کر چپ ہو ر ہیں
گے۔ صرف تھوڑے سے شک و شبہ کی وجہ سے اس کی یہ حالت ہوئی ۔ اس نے
شروع ہی سے جالیا اسے اپنی سچائی اور حالت زار بتا دی ہوتی تو آج اسے اپنے
منہ پر کالک مل کے نہ بھاگنا پڑتا ۔ مگر کہتا کیسے؟ وہ اپنے کو بد نصیب نہ سمجھنے لگی ؟
کچھ نہ ہی ، کچھ دن تو اس نے جالیا کو سکھی رکھا۔ اس کی خواہشات اور آرزوؤں کا
خون تو نہیں کیا ہے؟ رما کو قلبی سکون کے لیے اب اتناہی کافی تھا۔
ابھی گاڑی کو چلے دس منٹ بھی نہ ہوئے تھے کہ گاڑی کا دروازہ کھلا اور ٹکٹ
چیکر اندر آیا ۔
رما کے چہرے پر ہوائیاں اڑ نے لگیں ۔ ایک لمحہ میں اس کے پاس آ جائے
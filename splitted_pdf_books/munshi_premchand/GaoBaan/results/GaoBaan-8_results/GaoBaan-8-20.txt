ٹکٹ چیکر : " مجھے افسوس ہے۔ میں قانون و قاعدے سے مجبور ہوں ۔“
ڈبے کے سارے مسافر آپس میں کانا پھوسی کرنے لگے۔ تیسر اور جہ تھا ، زیادہ
تر مزدور بیٹھے ہوئے تھے، جو مزدوری کی تلاش میں پورب جا رہے تھے۔ وہ ایک
بابو کو ٹکٹ چیکر کے ہاتھوں ذلیل ہوتے دیکھ رہے تھے ۔
شاید رما کو ٹکٹ چیکر نے دھکے دے کر اتار دیا ہوتا تو اور بھی خوش ہوتے ۔ رہا
کو زندگی میں کبھی بھی اتنی شرمندگی نہ ہوئی تھی ۔ چپ چاپ سر جھکائے کھڑا تھا۔
ابھی تو اس زندگی کے سفر کی ابتدا ہے ۔ نہ جانے آگے کیا کیا مصیبتیں برداشت کرنا
ہوں گی ۔ کس کس کے ہاتھوں دھوکا کھانا پڑے گا۔ اس کے جی میں آیا کہ گاڑی
سے کود پڑے ۔ اس جھنجٹ سے تو مر جانا ہی اچھا ہے۔
اس کی آنکھیں بھر آئیں۔ اس نے کھڑکی سے سر باہر نکال لیا اور رونے لگا۔
یکا یک ایک بوڑھے آدمی نے، جو اس کے پاس ہی بیٹھا ہوا تھا، پوچھا۔
کلکتہ میں کہاں جاؤ گے بابو جی ؟
رما نے سمجھا، یہ گنوار مجھے بنا رہا ہے۔ جھنجا کر ہوا۔ ”تم سے مطلب؟ میں
کہیں بھی جاؤں؟
بوڑھے نے اس کے اس رویہ پر دھیان نہیں دیا اور بولا : میں بھی وہیں
چلوں گا۔ ہمارا تمہارا ساتھ ہو جائے گا۔ پھر آہستہ سے بولا! ۔ کرائے کے
روپے مجھ سے لے اور پھر وہاں دے دینا ۔“
اب رما کو اس پر کچھ اعتبار آیا۔ اس کی طرف غور سے دیکھا ۔ کوئی ساٹھ ستر
سال کا بوڑھا کھلا ہوا آدمی تھا۔ گوشت تو کیا، ہڈیاں تک گل گئی تھیں۔ مونچھ اور سر
آدھی رات سے زیادہ گزر چکی تھی ۔ سویا تو اس ارادے سے تھا کہ بہت
سویرے اٹھ جاؤں گا لیکن نیند کھلی تو کمرے میں روشنی پھیل چکی تھی ۔ وہ گھبرا کر اٹھا
اور بغیر ہاتھ منہ دھوئے کپڑے پہن کر رمیش بابو کے یہاں جانے کو تیار ہو گیا۔
انہیں اب محرم راز بنانے کے سوا کوئی چارہ نہ تھا۔ جالیا اس وقت کھانا بنانے کی
تیاریاں کر رہی تھی ۔ رما کو اس طرح جاتے دیکھ کر اس کے چہرے کی طرف سوالیہ
نظروں سے دیکھا ۔
رما کے چہرے پر اضطراب اور کلفت اور خوف کی کیفیت نمایاں تھی ۔ ان کی یہ
کیا حالت ہے؟ اس سے وہ کچھ کہتے کیوں نہیں ۔ وہ اور کچھ نہ کر سکے ، ہمدردی تو
کر ہی سکتی ہے۔ تسکین تو دے ہی سکتی ہے۔ اس کے جی میں آیا ، رما کو پکڑ کر
پوچھے کیا بات ہے؟ اٹھ کر دروازے تک آئی بھی لیکن رمانا تھی سڑک پر دور نکل گیا
تھا۔ اس نے دیکھا ، وہ بڑی تیزی سے چلا جا رہا ہے، جیسے سنگ گیا ہو۔ نہ دانی
طرف تا کتا ہے، نہ بائیں طرف صرف سر جھکائے راہ گیروں سے ٹکراتا ، تانگہ
اور موٹر کی پروانہ کرتا ہوا بھا گا ہوا چلا جا رہا تھا۔ وہ ایک محویت کے عالم میں کی منٹ
تک دروازے پر کھڑی رہی ۔ پھر اندر آ کر کھانا بنا نے لگی لیکن اس فکر میں غلطاں
و پیچاں تھی کہ کیا بات ہے ۔ وہ اس سے کیوں اتنا چھپاتے ہیں۔
رما، رمیش کے گھر پہنچا تو آٹھ بج گئے تھے ۔ بابو صاحب چوکی پر بیٹھے سندھیا
کر رہے تھے۔ انہیں دیکھ کر بیٹھنے کا اشارہ کیا۔ کوئی آدھ گھنٹہ بعد سندھیا سے فارغ
ہو کر بولے:
کیا ابھی تک ہاتھ منہ نہیں دھویا ۔ یہی لچر پن مجھے نا پسند ہے اور کچھ نہ کرو،
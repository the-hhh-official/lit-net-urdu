سادھو آ کر میرے سامنے کھڑا ہو جاتا ہے۔ اس کی صورت بالکل دیوتاؤں جیسی
ہے۔ وہ مجھ سے کہتا ہے، بیٹی ! میں تم سے بہت خوش ہوں۔ مجھ سے جو چاہے
مانگ لے۔ میں تمہیں ادھر ادھر ڈھونڈ رہی ہوں کہ تم سے پوچھ کر کچھ مانگوں۔ پر تم
کہیں دکھائی نہیں دیتے۔ میں سارا باغ چھان آئی ۔ درختوں کی آڑ میں دیکھا تم
نہ جانے کہاں چلے گئے ہو۔ بس اتنے میں نیند کھل گئی ، کچھ مانگنے نہ پائی ۔“
رما نے مسکرا کر کہا " کیا مانگتیں ؟
جالیا: مانگتی ، جو جی میں آتا تم ہیں کیوں بتاؤں ؟“
رما: میں سمجھ گیا تم بہت سی دولت مانگتیں ۔
جالیا : " دولت کو تو تم بہت بڑی چیز سمجھتے ہوگے، میں تو کچھ نہیں سمجھتی ۔“
رما: ہاں میں تو سمجھتا ہوں ۔ مطمئن رہ کر جینا مرنے سے بھی بدتر ہے۔ میں تو
اگر کسی دیوتا کو پکڑ پاؤں تو بغیر کافی روپے لیے نہ چھوڑوں ۔ میں سونے کی دیوار
نہیں کھڑی کرنا چاہتا۔ راک فیلر اور کارنیگی بننے کی مجھے ہوس نہیں ہے۔ صرف
اتنی دولت چاہتا ہوں کہ روزمرہ کی ضرورتوں کے لیے تر سنا نہ پڑے۔
بس کوئی دیوتا مجھے پانچ لاکھ روپے دے دے تو میں پھر اس سے کچھ نہ مانگوں
گا۔ ہمارے غریب ملک میں ایسے کتنے ہی رئیس ہیں، جو پانچ لاکھ سالا نہ خرچ
کرتے ہیں۔ میں تو اتنے میں ساری عمر کی غلامی لکھنے کو تیار ہوں ، مگر مجھے کوئی اتنا
بھی نہیں دیتا ۔“
جالیا: تو پھر تم کیا مانگتیں ؟ ، اچھے اچھے گئے؟“
جالیا نے ملامت آمیز نگاہوں سے دیکھ کر کہا۔ " کیوں چڑاتے ہو مجھے؟ کیا
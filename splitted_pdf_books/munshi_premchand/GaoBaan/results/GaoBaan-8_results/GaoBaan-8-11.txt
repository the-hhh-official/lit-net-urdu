جسم کی صفائی کا تو خیال رکھو۔ کیا ہوا، روپیہ کا کچھا انتظام ہوا؟“
رما نے دل پر جبر کر کے کہا۔ اسی فکر میں تو آپ کے پاس آیا ہوں ۔
رمیش : " تم بھی عجیب آدمی ہو۔ آخر منشی جی سے کہتے تمہیں کیوں شرم آتی
ہے۔ یہی تو ہو گا کچھ سخت سست کہیں گے، لیکن اس بلا سے تو نجات مل جائے گی۔
اس میں ڈرنے کی کیا بات ہے۔ ایسے حادثے زندگی میں ہوتے رہتے ہیں نہیں
تو چلو میں کہے دیتا ہوں ۔"
رما : " ان سے کہنا ہوتا تو کبھی کا کہہ چکا ہوتا ۔ کیا آپ کوئی بندہ بہت نہیں کر
سکتے ؟“
رمیش : " کر کیوں نہیں سکتا، مگر کرنا نہیں چاہتا۔ ایسے آدمی کے ساتھ مجھے کوئی
ہمدردی نہیں ہو سکتی، جو بات تم مجھ سے کہہ سکتے ہو، کیا ان سے نہیں کہہ سکتے۔ پہلے
ان سے کہو۔ اگر روپے نہ دیں، تب میرے پاس آنا ۔ اس بے التفاتی نے رما
کے دل کے ٹکڑے ٹکڑے کر دیئے۔ اتنی یگانگت کے باوجود یہ بے دردی اس کے
منہ سے کوئی دوسرا لفظ نہ نکالا۔ وہاں سے اٹھ کر چلا، مگر کچھ سود نہ پڑتا تھا۔ چودھائی
میں آسمان سے گرتے ہوئے پانی کے قطروں کی جو حالت ہوتی ہے، وہی حالت
اس وقت رما کی تھی ۔ دس قدم تیزی سے آگے چلتا تو پھر کچھ سوچ کر رک جاتا اور
دس پانچ قدم پیچھے لوٹ جاتا ۔ کبھی اس گلی میں گھس جاتا ، کبھی اس گلی میں ۔ دفعتاً
ایک ترکیب سوجھی ۔ کیوں نہ جالپا کو ایک رقعہ لکھ کر سارا ماجرہ کہہ سنائے ۔ زبان
سے تو وہ کچھ نہ کہہ سکتا تھا، مگر قلم سے لکھنے میں اسے کوئی مشکل نہ ہوتی تھی ۔ اس
نے سوچا رقعہ لکھ کر جالپا کو دے دوں گا اور باہر کے کمرے میں آ بیٹھوں گا۔ زبانی
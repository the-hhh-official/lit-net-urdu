مسرت ناک سرگرمیوں کو خاک میں نہیں ملائے گا۔ وہ کون سا بے رحم صیاد ہے ، جو
چہکتی ہوئی چڑیا کی گردن پر چھری پھلا دے گا۔
وہ کون سا مردہ دل آدمی ہے، جو کسی گل نورس کو توڑ کر پیروں میں کچل دے
گا۔ رہا اتنا بے رحم اور مردہ دل نہیں ہے ۔ وہ کتنی ہی بڑی مصیبت میں کیوں نہ
گرفتار ہو جائے ، اس کی کتنی ہی رسوائی ہو ، اس کی زندگی ہی کیوں نہ تباہ ہو جائے ،
مگر وہ اتنا بے حس نہیں ہو سکتا۔ اس نے مدہوش ہو کر کہا :
نظر تو نہ لگاؤں گا۔ اس ایک جملہ میں اس کی ساری پریشانیاں اور ساری
مشکلیں نظر انداز ہو جائیں ۔
وہ اس نادان بچے کی طرح تھا، جو پھوڑے پر نشتر کی عارضی تکلیف کو نہ
برداشت کر کے اس کے پھوٹنے ، ناسور پڑ نے مہینوں چار پائی پر پڑے رہنے کی
تکلیف منظور کر لیتا ہے ۔
جالپا نیچے جانے لگی تو رما نے فرط محبت سے اسے گلے لگا لیا اور اس طرح بھینچ
بھینچ کر پیار کرنے لگا، گویا محبت کے خزانے کو آج ہی لٹا دے گا۔ کون جانتا ہے کہ
یہی اس کی آخری ملاقات ہے ۔
دفعتا جالیا بولی ۔ مجھے کچھ روپے تو دے دو ۔ شاید وہاں ضرورت پڑے ؟
رما نے چونک کر کہا۔ روپے ، روپے تو اس وقت نہیں ہیں ۔
جالیا : نہیں ہیں ، مجھ سے بہانہ کر رہے ہو، بس مجھے دو سو روپے دے دو۔
زیادہ نہیں چاہتی ۔“
یہ کہہ کر اس نے رما کی جیب میں ہاتھ ڈال دیا اور کچھ پیسوں کے ساتھ وہ رقعہ
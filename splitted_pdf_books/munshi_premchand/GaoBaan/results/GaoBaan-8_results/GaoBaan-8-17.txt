مگر اس کا دستگیر کون ہو گا؟ کیا وہ چھپ کر کہیں نہیں رہ سکتا۔ کیا شہر سے دور کسی
چھوٹے گاؤں میں وہ روپوش نہیں ہو سکتا۔ ممکن ہے کبھی جالیا کو اس پر رحم آجائے ۔
اس کی خطائیں معاف کر دے۔ کیا عجب ہے کبھی اس کے دن پھر یں لیکن یہ غیر
ممکن ہے کہ وہ اس کے سامنے آنکھیں سیدھی کر سکے۔ نہ جانے اس وقت جالپا کی
کیا حالت ہو گی ۔ شاید اس رقعہ کا مطلب سمجھ گئی ہو ۔ شاید صورت کا اس نے صحیح
اندازہ کر لیا ہو۔ شاید اس نے جاگیشری کو وہ رقعہ دکھایا ہو اور دونوں گھبرائی ہوئی
اسے تلاش کر رہی ہوں ۔ شاید منشی جی کو بلانے کے لیے لڑکوں کو بھیجا گیا ہو۔
چاروں طرف اس کی تلاش ہو رہی ہو گی ۔ اسے اندیشہ ہوا کہ کہیں کوئی ادھر بھی نہ
آتا ہو۔ شاید موت کو بھی سامنے دیکھ کر وہ اتنا بد حواس نہ ہوتا ، جتنا کسی صورت آشنا
کو دیکھ کر۔
آگے پیچھے چوکنی نگاہوں سے تا کتا ہوا وہ اس جلتی دھوپ میں چلا جا رہا تھا،
کچھ خبر نہیں کہاں۔ دفعتا ریل کی سیٹی سن کر وہ چونک پڑا۔ ارے میں اتنا دور نکل
آیا۔ ریل گاڑی سامنے کھڑی تھی۔ گاڑی نے گویا زبردستی اسے اپنی طرف کھینچ
لیا ۔ جیسے اس میں بیٹھتے ہی اس کی ساری پریشانیوں کا خاتمہ ہو جائے گا مگر جیب
میں روپے نہ تھے۔ صرف انگلی میں انگوٹھی پڑی ہوئی تھی ۔ اس نے قلی کو بلا کر کہا:
" کیوں بھائی یہ انگوٹھی بیچ کرا سکتے ہو؟ ایک رو پیتیم ہیں دوں گا۔ مجھے گاڑی
میں جاتا ہے۔ گھر سے روپے لے کر چلا لیکن معلوم ہوتا ہے کہیں گر گئے ۔ روپے
لینے کے لیے گھر جاؤں تو گاڑی نہ ملے گی اور بہت بڑا انقصان ہو جائے گا۔
قلی نے اسے سر سے پاؤں تک دیکھا ۔ سمجھ گیا کوئی مفرور ملزم ہے۔ انگوٹھی کی
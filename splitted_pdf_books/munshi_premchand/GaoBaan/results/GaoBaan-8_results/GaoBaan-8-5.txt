وکیل صاحب نے چیک لکھ کر اس کو دیا اور وہ سلام کر کے رخصت ہوا۔
رما کچھ دیر تو بیٹھا۔ وکیل صاحب کے سیاحت یورپ کے تذکرے سنتا رہا۔
آخر مایوس ہو کر چلا آیا ۔

(21)
اگر اس وقت کسی کو دنیا میں سب سے زیادہ فکرمند ، مصیبت زدہ اور زندگی سے
بیزار انسان کی صورت دیکھنی ہو تو اس نوجوان کو دیکھے، جو سائیکل پر بیٹھا ہوا الفریڈ
پارک کے سامنے چلا آ رہا ہے۔ اس وقت اگر کوئی کالا سانپ نظر آئے تو وہ غالبا
دونوں ہاتھ پھیلا کر اسے گلے سے لگائے گا اور اس کے زہر کو امرت کی طرح پیسے
گا۔ اس کی نجات اب امرت میں نہیں ، زہری میں ہے۔ موت ہی اب اس کی
فکروں کا خاتمہ کر سکتی ہے لیکن کیا موت اسے زندگی سے بھی بچا سکتی ہے۔
اگر رمانا تھا اس وقت بھی جا کر جالپا سے سارا واقعہ بے کم و کاست کہہ سناتا تو
وہ اس کے ساتھ ضرور ہمدردی کرتی ۔ یقینا وہ اپنے سارے زیور اس کے سپردکر
دیتی ۔ ان زیوروں کو گروی رکھ کر سر کاری روپے ادا کر دیتا ۔
دل میں یہی فیصلہ کر کے رہا گھر کی طرف چلا لیکن گھر پہنچ کر اس نے سوچا
جب یہی کرتا ہے تو جلدی کیا ہے، جب چاہوں گا مانگ لوں گا۔ کچھ دیر گپ شپ
کرتا رہا ۔ تب کھانا کھا کر لینا ۔ دفعتا اس کے جی میں آیا کیوں نہ چپکے سے کوئی چیز
اٹھا کر لے جاؤں ۔ خاندانی وقار کی حفاظت کرنے کے لیے اس نے ایک بار یہ
چال چلی تھی ۔ اس نسخہ سے کیا وہ اپنی جان کی حفاظت نہیں کر سکتا۔ اپنی زبان سے تو
شاید وہ بھی اپنا پردہ فاش نہیں کر سکتا۔ اسی طرح شش و پنج میں پڑے سویرا ہو
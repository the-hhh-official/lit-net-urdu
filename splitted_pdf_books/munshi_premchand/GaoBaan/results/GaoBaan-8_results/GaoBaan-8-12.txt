گفتگو کا موقع ہی نہ آنے دوں گا۔ وہ بھاگا ہوا گھر آیا اور فورا رقعہ لکھا:
جان من!
کیا کہوں ، کسی مصیبت میں گرفتار ہوں ۔ اگر ایک گھنٹہ کے اندر تین سو روپے
کا انتظام نہ ہو سکا تو ہاتھوں میں ہتھکڑیاں پڑ جائیں گی۔ میں نے بہت ہاتھ پیر
مارے کہ کسی سے قرض لے لوں گا، مگر کوئی صورت نہ نکلی ۔ اگر تم اپنے دو ایک زیور
دے دو تو میں گروی رکھ کر کام نکال لوں ۔ جو نبی روپے ہاتھ آ جائیں گے چھڑا
روں گا۔ اگر مجبوری نہ آپڑتی تو تمہیں تکلیف نہ دیتا۔ ایشور کے لیے ناراض نہ
ہوتا ۔ میں نے تم سے اب تک راز کو چھپایا ، اس کا مجھے افسوس ہے ۔“
ابھی یہ خط پورا نہ ہوا تھا کہ رمیش بابو مسکراتے ہوئے آکر بیٹھ گئے اور بولے:
کہا ان سے تم نے؟“
رما نے سر کھجا کر کہا۔ ” ابھی تو موقع ہی نہیں ملا۔
رمیش : تو کیا دو چار دن میں موقع ملے گا؟ میں ڈرتا ہوں کہ آج بھی کہیں
خالی ہاتھ نہ چلے جاؤ نہیں تو غضب ہی ہو جائے ۔“
رما: جب ایک بات دل میں طے کر لی تو اب کیا فکر ؟؟
رمیش : آج موقع ملے تو ذرارتن کے پاس چلے جانا ۔ اس دن میں نے کتنا
زور دے کر کہا تھا لیکن شاید تم بھول گئے تھے ۔“
رما: بھول تو نہیں گیا ، ان سے کہتے ہوئے شرم آتی ہے ۔“
رمیش : ” واہ رے آپ کی شرم ۔ ذلیل تو مجھے وہ سمجھیں گی۔ تمہیں کا ہے کی
شرم ۔ آج دفتر سے لوٹ کر ضرور چلے جانا ۔ ذرا زبان ہلا دینے سے کسی غریب کا
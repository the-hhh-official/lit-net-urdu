ہوئے ، اس کی اسے معقول سزا ملنی چاہیے ۔ ایسے دروغ بانوں کو آزاد رہ کر
سوسائٹی کے ٹھگنے کا موقع دینا صریح بے انصافی ہو گی ۔ اس کے لیے سب سے
موزوں مقام وہ ہے، جہاں اسے کچھ دن تہذیب نفس کا موقع ملے ۔ شاید اس
خلوت میں اس کا ضمیر بیدار ہو۔ آپ کو شخص یہ فیصلہ کرتا ہے کہ اس نے پولیس کو دنا
دیا یا نہیں۔ اس تشریح کے صحیح تسلیم کرنے میں اب کوئی شک کی گنجائش نہیں۔ اگر
پولیس نے اسے دھمکیاں دی تھیں، تو وہ پہلے ہی عدالت میں اپنا بیان واپس لے
سکتا تھا۔ اس سے یہ صاف ظاہر ہے کہ دھمکیوں کا الزام بالکل غلط ہے۔ اس نے
جو کچھ دیا اپنی رضا و رغبت سے کیا۔ ایسے آدمی کو اگر سزا نہ دی گئی تو اس کی شعبدہ
بازیوں کا سلسلہ قائم رہے گا۔
اس کے بعد صفائی کے وکیل نے جواب دیا : یہ مقدمہ انگریزی تاریخ ہی نہیں
شاید دنیا کی تاریخ انصاف میں اپنی نوعیت کا بے مثال مقدمہ ہے۔ رمانا تھا ایک
معمولی طبقہ کا آدمی ہے۔ اس نے تعلیم بھی معمولی درجہ کی پائی ہے ۔ وہ اونچے
خیالات کا آدمی نہیں ہے۔ الہ آباد کی میونسپلٹی میں وہ کئی سال ملازم رہ چکا ہے۔
وہاں اس کا کام چونگی کے روپے وصول کرتا تھا۔ عام دستور کے مطابق وہ تاجروں
سے رشوت بھی لیتا ہے اور اپنی آمدنی کی پروانہ کر کے اناپ شناپ خرچ کرتا ہے۔
آخر ایک دن میزان میں غلطی ہو جانے کے باعث اسے شک ہو جاتا ہے کہ کچھ
سرکاری رقم اس کے تصرف میں آگئی ہے۔ وہ اتنا بدحواس ہو جاتا ہے کہ کسی سے
اس کا ذکر نہیں کرتا اور گھر سے بھاگ کھڑا ہوتا ہے۔ وہاں دفتر میں اس پر شبہ ہوتا
ہے کہ اور اس کے کاغذات کی جانچ ہوتی ہے۔ تب معلوم ہوتا ہے کہ اس نے کوئی
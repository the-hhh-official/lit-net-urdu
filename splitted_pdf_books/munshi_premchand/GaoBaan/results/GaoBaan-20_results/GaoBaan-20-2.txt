پوچھنے پر اس نے کہا۔
”جالیا کی بے نفسی حق پسندی اور استقلال نے میری آنکھیں کھولیں اور اس
سے بھی زیادہ زہرہ کی دلجوئی اور خلوص نے ۔ میں اسے اپنی خوش نصیبی سمجھتا ہوں کہ
مجھے اس طرف سے روشنی ملی ، جدھر اوروں کو تاریکی ہی ملتی ہے۔
اس کے بعد صفائی کی طرف سے دیبی و جالیا اور زہرہ کے بیان ہوئے ۔ زہرہ
کا بیان بہت ہی پر اثر تھا۔ اس نے کہا: میں نے دیکھا کہ جس آدمی کو نشانہ ستم
بنانے کی خدمت مجھے سونپی گئی ہے، وہ خود درد سے تڑپ رہا ہے۔ اسے مرہم کی
ضرورت ہے، زخموں کی نہیں۔ جالیا دیوی سے اسے جتنی عقیدت تھی، اسے دیکھ کر
مجھے اپنی خود غرضی اور بے غیرتی پر شرم آئی۔ میری زندگی کتنی حقیر ، کتنی گری ہوئی اور
کتنی شرمناک ہے۔ یہ مجھ پر اس وقت کھلا جب میں جالپا سے ملی۔ اس کی بے
غرض خدمت ، اس کے مردانہ عزم اور اس کی پاک غریب دوستی نے میری زندگی
کی رفتار پیٹ دی ۔ میں نے فیصلہ کیا اس آغوش میں، میں بھی پناہ لوں گی۔“
مگر اس سے بھی معر کے کا بیان جالیا کا تھا۔ وہ بیان سن کر حاضرین کی
آنکھوں میں آنسو آ گئے۔
اس کے آخری الفاظ یہ تھے: ”میرے شوہر بے گناہ ہیں۔ ایشور کی نگاہ میں
ہی نہیں ، قانون کی نگاہ میں بھی۔ ان کی تقدیر میں میری نمائش پسندی کا تاوان
دیکھنا لکھا تھا، وہ انہوں نے دیا ۔ اصلہ خطاوار میں ہوں ، جس کے باعث انہیں یہ
عذاب جھیلنے پڑے۔ میں مانتی ہوں کہ میں نے انہیں بیان بدلنے کے لیے مجبور
کیا۔ اگر مجھے یقین ہوتا کہ وہ سچ مچ ڈاکوؤں میں شریک ہوئے اور ان کی شہادت
"میں یہ نہیں کہتا کہ اس نے جھوٹی شہادت نہیں دی، لیکن ان حالات اور
ترغیبوں پر نگاہ ڈالیے تو اس جرم کی اہمیت بہت کم ہو جاتی ہے۔ اس جھوٹی شہادت
کا اگر نتیجہ یہ ہوتا کہ کسی بے قصور کو سز اہل جاتی تو دوسری بات تھی۔ یہاں تو پندرہ
نوجوانوں کی قیمتی جان بچ گئی ۔ ملزم نے خود اپنی جھوٹی شہادت کا اقبال کیا ہے کہ
اس کی دلیرانہ حق پسندی کا یہی انعام سے ملنا چاہئیے ۔ جالپا دیوی کی اصول پروری
کیا اس برتاؤ کی مستحق ہے۔ جالپا ہی اس ڈرامے کی ملکہ ہے ۔ اس کی حق پسندی،
اس کی فرض پروری ، اس کی عصمت اور وفا اس کی بے نفس غرض کن کن اوصاف کی
تعریف کی جائے ۔ اسے معلوم تھا کہ پولیس کی حمایت سے اس کا دنیاوی مستقبل
کتنا روشن ہو جائے گا۔ ایک حسینہ کے دل کی آرزوئیں ہو سکتی ہیں ۔ جالیا کا دل
ان سے خالی نہیں ہو سکتا، لیکن وہ حمایت حق کے جوش میں ان ساری تمناؤں کو خیر
باد کہتی ہے۔ ایک معمولی عورت میں ، جس نے اونچے درجے کی تعلیم نہیں پائی ۔ کیا
اتنا ایثار اور اتنی روشن طبعی کسی نیبی امداد کا ثبوت نہیں ہے؟ میں تو سمجھتا ہوں ایسے
مقدمات روز نہیں پیش ہوتے۔ شاید آپ لوگوں کو اپنی زندگی میں پھر ایسے
مقدمے کی سماعت کا موقع نہ ملے ۔ یہاں آپ آپ ایک مقدمہ کا فیصلہ کرنے بیٹھے
ہوئے ہیں، مگر اس اجلاس کے باہر ایک بہت بڑی عدالت ہے۔ جہاں آپ کے
فیصلے کی جانچ ہو گی ۔ آپ کا وہی فیصلہ واجب سمجھا جائے گا، جسے یہ باہر کی عدالت
بھی واجب تعلیم کرے ۔ وہ عدالت کی موشگافیوں میں نہیں پڑتی ، جن میں پڑ کر ہم
اکثر گمراہ ہو جایا کرتے ہیں۔ اکثر پانی کا دودھ اور دودھ کا پانی کر بیٹھتے ہیں ۔ اگر
آپ جھوٹ سے تائب ہو کر حق کی پیروی کرنے کے لیے کسی کو مجرم ٹھہراتے ہیں تو
واقعات پر مبنی تھی، میں انہیں تبدیلی بیان کے لیے ہرگز آمادہ نہ کرتی ۔ جمن
تاریخوں میں میرے شوہر کا ڈاکوؤں میں شریک ہونا بتلایا جاتا ہے ، ان تاریخوں
میں وہ الہ آباد میں تھے ۔ عدالت چاہے تو وہاں کے میونسپل بورڈ کے دفتر سے اس
کی تصدیق کر سکتی ہے۔“
عدالت سے سرکاری وکیل سے پوچھا: "کیا اللہ آباد سے اس معاملہ کوئی
رپورٹ مانگی گئی تھی ؟“
سرکاری وکیل نے کہا: "جی ہاں! مگر ہمیں معلوم ہوا کہ ملزم ڈاکوؤں میں
شریک نہ تھا۔ اب صرف یہ امر رہ جاتا ہے کہ وہ مخبر کیوں بنا؟
سرکاری وکیل نے کہا: "خود غرضی کے سوا اور کیا سبب ہو سکتا ہے ؟“
صفائی کے وکیل نے جواب دیا: "میرا دعوی ہے کہ اسے دھوکا دیا گیا ہے اور
جب اسے معلوم ہو گیا کہ اسے پولیس سے خائف ہونے کا کوئی سبب نہیں ہے تو
اسے دھمکیوں سے مجبور کیا گیا ۔“
اس کے بعد سرکاری وکیل نے بحث شروع کی: ” جناب وا!!! آج آپ کے
ہاں ایک ایسا مقدمہ پیش ہوا ہے جیسا خوش قسمتی سے بہت کم ہوا کرتا ہے۔ آپ کو
جنگ پور کی ڈکیتی کا حال معلوم ہے ۔ جنگ پور کے قرب و جوار میں متواتر کئی
ڈا کے پڑے اور پولیس کے عملے مہینوں اپنی جان تھیلی پر لیے ڈکیتوں کی تلاش میں
سرگرم رہے اور آخر ان کی کوشش بار آور ہوئی اور ڈاکوؤں کا سراغ ملا۔ یہ لوگ گھر
کے اندر بیٹھے ہوئے پاک گئے۔ پولیس نے یکبارگی سب کو گرفتار کر لیا، لیکن آپ
جانتے ہیں ایسے معاملوں میں پولیس کے لیے عدالتی ثبوت پہنچانا کتنا مشکل ہے۔
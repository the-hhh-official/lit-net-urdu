عوام جان کے خوف سے، شہادت دینے کا موقع آیا تو صاف نکل گئے۔ پولیس
اس الجھن میں پڑی ہوئی تھی کہ ایک نوجوان آتا ہے اور ڈاکوؤں کا سرغنہ ہونے کا
دعویٰ کرتا ہے۔ وہ ان وارداتوں کا اتنا مضبوط اور مفصل ذکر کرتا ہے کہ پولیس کو
اس پر یقین آجاتا ہے۔ وہ اس موقع پر اس آدمی کو پا کر نیبی امداد سمجھتی ہے۔ یہ
آدمی الہ آباد سے کسی معاملہ میں ماخوذ ہو کر بھاگ آیا تھا اور یہاں بھی کون مرتا
تھا۔ اس میں اور کوئی صفت ہو یا نہ ہو، موقع شناسی کی صفت ضرور ہے۔ اس کے
برعکس فائدے بیشمار تھے۔ پولیس اس کی خوب آؤ بھگت کرتی ہے اور اسے اپنا مخبر
بنا لیتی ہے۔ بہت ممکن تھا کہ ان وارداتوں کی کوئی شہادت نہ پاکر پولیس ڈکیتی کے
ملزموں کو چھوڑ دینے پر مجبور ہو جاتی لیکن یہ نیبی امداد پا کر اس نے مقدمہ چلانے کا
ارادہ کیا۔
لیکن ایسا ہوتا ہے کہ اس اثناء میں اسے تقدیر سازی کے دوسرے مواقع ہاتھ آ
گئے۔ ممکن ہے مغویا نہ جماعتوں سے اسے ترتیبیں ملتی رہی ہوں اور ترغیبوں نے
اسے مطلب براری کا نیا راستہ دکھایا ہو۔ یہاں دولت کے ساتھ نیک نامی بھی
تھی۔ واہ واہ بھی تھی اور قوم پروری کی شہرت تھی۔ یہ شخص اپنی غرض کے لیے سب
کچھ کر سکتا ہے۔ یہی اس کی زندگی کا مقصد اولیٰ ہے۔ ہم خوش ہیں کہ بالآخر اس کی
حق پسندی اس پر غالب آئی۔ چاہے اس کے اسباب کچھ بھی ہوں۔
بے گناہوں کو سزا دلوانا پولیس کے لیے اتنا ہی قابل اعتراض ہے جتنا گناہ گار
کو چھوڑ دینا۔ وہ اپنی کارگزاری دکھانے کے لیے ہی ایسے مقدمہ نہیں چلاتی۔ اس
جوان کی ابلہ فریبیوں سے پولیس کو جو بد نامی ہو گی اور سرکار کے جو روپے خرچ
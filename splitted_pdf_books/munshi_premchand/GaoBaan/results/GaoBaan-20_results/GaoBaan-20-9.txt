تھے، کیونکہ رمانا تھ میں اگر سزا کا خوف ہے تو احساس حق بھی ہے۔ وہ ایسے پیشہ ور
گواہوں میں سے نہیں ہیں، جو اپنے مفاد کے لیے جھوٹی شہادتیں دیا کرتے ہیں۔
اگر یہ واقعہ نہ ہوتا تو رما اپنی بیوی کے اصرار پر اپنا بیان تبدیل کرنے پر بھی کبھی
راضی نہ ہوتا ۔ اس لیے میں اسے بری کرتا ہوں ۔
(52)
چیت کی سہانی فرحت بخش شام ۔ گنگا کا کنارہ ٹیسوو سے لہلہاتا ہوا ڈھاک کا
میدان ۔ ایک برگد کا چھتنار درخت۔ اس کے نیچے بندھی ہوئی گائے بھینس ۔ کدو
اور لوکی کی بیلوں سے اہراتی ہوئی جھونپڑیاں ۔ نہ کہیں گردو غبار نہ شورو نل ۔ آرام و
سکون کے لیے اس سے بہتر کوئی اور جگہ ہو سکتی ہے؟ نیچے سنہری گنگا سرخ، سیاہ اور
نیلے رنگوں سے چمکتی ہوئی میٹھے سروں میں گاتی کہیں لیکتی کہیں جھجکتی کہیں شوخ اور
کہیں متین اس طرح بہتی ہوئی چلی جاتی ہے گویا ہے فکریوں کا خوشنما بچپن ہنستا
کھالیا پہلا جاتا ہو۔
دیبی دین اور ر مانا تھ نے یہیں سکونت اختیار کی ۔
تین سال گزرگئے ہیں۔ اسی اثنا میں دیبی دین نے زمین خریدی ۔ باغ لگایا ،
کھیتی جمائی ۔ مویشی جمع کیے اور مسلسل جدو جہد میں آرام و سکون کا لطف اٹھا رہا
ہے۔ اس کے چہرے پر اب وہ زردی اور جھریاں نہیں ہیں ، بلکہ ایک نئی رونق نظر آ
رہی ہے۔
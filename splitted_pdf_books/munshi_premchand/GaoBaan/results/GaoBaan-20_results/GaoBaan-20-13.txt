پر وہ ڈال دیا۔
رمانا تھ وید جی کو لے کر پہر رات کو لوٹے تو یہاں موت کا سناٹا چھایا ہوا تھا۔
رتن کی موت کا غم وہ غم نہ تھا، جس میں انسان ہائے ہائے کرتا ہے۔ بلکہ وہ غم جس
میں آئیں خاموش ہو جاتی ہیں، جس میں آنکھیں خشک ہو جاتی ہیں اور جو روح پر
ہیبت کی طرح مسلط ہو جاتا ہے۔
رتن کے بعد زہرہ اکیلی رہ گئی۔ دونوں ساتھ ساتھ سوتی تھیں۔ ساتھ بیٹھتی
تھیں ۔ ساتھ کام کرتی تھیں ۔ اب زہرہ کا جی کسی کام میں نہ لگتا۔ کبھی دریا کے
کنارے جا کر رتن کو یاد کرتی اور روتی کبھی اس کے آم کے پودے کے پاس جا
کر گھنٹوں کھڑی رہتی ، جسے ان دونوں نے لگایا تھا۔ گویا سہاگ لٹ گیا ۔ جالیا کو
بچے کی پرورش و پرداخت اور گھر کے کام کاج سے اتنی فرصت نہ ملتی کہ اس کے
ساتھ بہت دیر تک بیٹھتی اور یہ بھی ایک طرح سے اچھا تھا، کیونکہ جب دونوں
ساتھ ہوتیں تو رتن کا ذکر آ جاتا اور دونوں رونے لگتیں ۔
بھادوں کا مہینہ تھا۔ عناصر کا معرکہ کارزار گرم تھا۔ بحری فوجیں ہوائی
جہازوں پر چڑھ کر آبی تیروں کی بارش کر رہی تھیں ۔ زمین اس پر دوش سے عاجز آ
کر گوشتہ عافیت تلاش کرتی پھرتی تھی۔ گنگا گاؤں اور قصبوں کو نگل رہی تھی ۔ گاؤں
کے گاؤں بہتے چلے جاتے تھے۔ زہرہ ندی کے کنارے بیٹھی سیلاب کی خانہ
بر اندازیوں کا تما شاد یکھ رہی تھی۔ وہ الاغر اندام گنگا اتنی جسیم اور مہیب ہو سکتی تھی،
اس کا وہ قیاس بھی نہ کر سکتی تھی ۔ اس گنگا میں وہ ایک ہلکی سی ڈونگی میں بیٹھ کر جل
بہار کیا کرتی تھی۔ آج اس میں پہاڑ کا بھی پتا نہ لگے گا۔ لہریں جنون کے عالم میں
مگر ہے ہمت کا دھنی ۔ دو بار جیل ہو آیا ہے ۔“
رما: آج ذرا وہاں تک جاؤ گے؟“
دیبی دین نے عذر کیا: ” مجھے بھیج کر کیا کرو گے؟“
رمان: کیا بہت دور ہے؟“
دی: نہیں دور تو نہیں ہے۔“
رما: پھر بات کیا ہے؟“
دیبی دین نے خطاوارانہ انداز سے کہا:
بات کچھ نہیں ہے۔ بڑھیا بگڑتی ہے۔ اسے بچپن دے چکا ہوں کہ سودیشی
بدیشی کے جھگڑے میں نہ پڑوں گا۔ نہ کسی اخبار کے دفتر میں جاؤں گا۔ اس کا دیا
کھاتا ہوں تو اس کا حکم بھی بجانا پڑے گا۔“
رما نے مسکرا کر کہا: ” دادا تم دل لگی کرتے ہو۔ میرا ایک بڑا ضروری کام ہے۔
اس اخبار میں شطرنج کا ایک نقشہ چھپا ہے، جس پر پچاس روپے انعام ہے، جواب
چھپ جائے تو مجھے وہ انعام مل جائے ۔ اخباروں کے دفتر میں اکثر خفیہ پولیس
کے آدمی آتے جاتے ہیں۔ یہی ڈر ہے، نہیں تو میں خود چلا جاتا ۔
ریبی دین تمہارا وہاں جانا ٹھیک نہیں ہے۔“
رما: تو پھر کیا ڈاک سے بھیج دوں ؟“
ری: نہیں ڈاک سے کیا بھیجو گے ۔ سادہ لفافہ ادھر ادھر ہو جائے تو تمہاری
محنت اکارت جائے۔ رجسٹری کراؤ تو کہیں پرسوں پہنچے گا۔ کل اتوار ہے کسی اور
نے جواب بھیج دیا تو انعام وہ مارے جائے گا۔ یہ بھی تو ہو سکتا ہے کہ اخبار والے
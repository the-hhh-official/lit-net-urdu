ہو؟ تمہارے روپے میں آگ لگا دوں گی ۔ تم روپے مت لینا بھیا ، مصیبت میں
پھنس جاؤ گے ۔ اب سیت میں آدھی نہیں ملتے تو سب لالچ دے کر لوگوں کو
پھانستے ہیں۔ باجار میں پیرا دلا دیں گے۔ عدالت میں گواہی کرا دیں گے۔
پھینک دو اس کے روپے ، جتنے روپے چاہو مجھ سے لے جاؤ۔“
جب رمانا تھ نے سارا قصہ کہا تو بڑھیا کی تشفی ہوئی ۔ چہرے کی وہ تندی
غائب ہوگئی۔ خوش ہو کر بولی : اس میں سے میرے لیے کیا لاؤ گے بیٹا ؟
رما نے لفافہ اس کے سامنے رکھ کر کہا: تمہارے ہی روپے تو ہیں اماں، میں
روپے لے کر کیا کروں گا ؟“
پھر کیوں نہیں گھر بھیج دیتے؟“
میراگھر یہی ہے اماں کوئی دوسرا گھر نہیں ہے ۔“
بڑھیا کا حسرت نصیب دل شگفتہ ہو گیا ۔ اس فرزندانہ محبت کے لیے کتنے
دنوں سے اس کی روح بے قرار تھی۔ اس حسین دل میں محبت کا جو خزانہ جمع ہو گیا ،
وہ سب ماں کے سینے میں جمع ہونے والے دودھ کی طرح بیٹے پر نثار ہونے کے
لیے للچا اٹھا۔
بڑھیا نے نوٹوں کو گن کر کہا: پچاس ہیں بیٹا ، پچاس مجھ سے اور لے لو ، چائے
کا پتیلا رکھا ہوا ہے، چائے کی دکان کھول لو۔ یہیں ایک طرف چار پانچ موڑھے
اور ایک میچ رکھ لینا ۔ دو دو گھنٹہ سانجھ سویرے بیٹھ جایا کرو گے تو کجر بھر کو مل جائے
گا۔
دیبی دین بولا : تب چرس کے پیسے میں اس دکان سے لے لیا کروں گا؟“
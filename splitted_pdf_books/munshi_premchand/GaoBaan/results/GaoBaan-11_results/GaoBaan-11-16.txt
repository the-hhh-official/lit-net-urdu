بھنگ انہیں چاہیے ۔ ہاں ابھی تک پھینم نہیں کھائی ۔ یا رام جانے کھاتے ہوں ،
میں کون ہر دم دیکھتی رہتی ہوں ۔ میں تو سوچتی ہوں ۔ آگے کیا ہو۔ ہاتھ میں
چار پیسے رہیں گے تو پرائے بھی اپنے ہو جائیں گے ، مگر اس بھلے آدمی کو رتی بھر
پھکرنا رہیں ہوتی۔ کبھی تیرتھ ہے ، کبھی کچھ کبھی کچھ میرا تو ناک میں دم آگیا۔
بھگوان اٹھا لیتے تو گلا چھوٹ جاتا ۔ تب یاد کریں گے اللہ ۔ تب جگو کہاں ملے گی ،
جو ماما کے چھرے اڑانے کو دیا کرے گی۔ تب سر پر ہاتھ رکھ کر نہ روئیں تو کہہ
دینا۔ کوئی کہتا تھا (مزدور سے ) کے پیسے ہوئے تیرے؟“
مزدور نے بیٹری جلاتے ہوئے کہا: بوجھاد یکھ لو دائی ، گردن ٹوٹ گئی ۔“
جگو نے بے رحمانہ انداز سے کہا: ہاں ہاں گردن ٹوٹ گئی ۔ بڑے تاجک ہو
نا ؟ یہ لے، کل پھر چلے آنا ۔
مزدور چلا گیا تو بڑھیا کو حساب کی یاد آئی۔ رہا سے بولی : بھیا! جرا آج کا
کھر چا تو ٹانک لو، بجار میں تو جیسے آگ لگ گئی ہے۔“
بڑھیا چھابڑیوں میں چیزیں لگا لگا کر رکھتی جاتی تھی اور حساب بھی لکھاتی جاتی
تھی ۔ آلو، ٹماٹر، کدو، کریلے، پالک، قیم ، سب چیزوں کا تول اور درا سے یاد تھا۔
رما سے دوبارہ پڑھوا کر سنا تب اسے اطمینان ہوا۔ ان کاموں سے فرصت پا کر اس
نے اپنی چلم بھری اور مونڈے پر بیٹھ کر پینے لگی لیکن اس کے انداز سے معلوم ہوتا
تھا کہ وہ تمباکو کا مزا لینے کے لیے نہیں ، دل جلانے کے لیے پی رہی ہے۔ ایک لمحہ
کے بعد پھر بولی :
دوسری عورت ہوتی تو گھڑی بھر ان کے ساتھ نباہ نہ ہوتا ۔ گھڑی بھر ۔ پیر
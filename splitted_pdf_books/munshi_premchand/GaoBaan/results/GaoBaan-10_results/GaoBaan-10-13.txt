یہ کہہ کر پھر وہ بڑھا۔ منیم نے سمجھا شاید کمبل گھٹیا دیکھ کر دیوتا جی روٹھے جا رہے
ہیں ۔ ایسے غیرت مند دیوتا اسے اپنی زندگی میں شاید کبھی ملے ہی نہ تھے ۔ کوئی
دوسرا برہمن ہوتا تو دو چار چکنی چپڑی باتیں کرتا اور کوئی اچھا سا کمبل مانگتا۔ یہ
پنڈت جی بغیر کچھ کہے استغنا کی شان سے چلے جارہے ہیں تو ضرور کوئی مہاتما ہو
ں گے۔ اس نے لیک کر رہا کا ہاتھ پکڑ لیا اور بولا :
آئے تو مہاراج ! آپ کے لیے چوکھا کمبل رکھا ہے ۔ یہ تو کنگلوں کے لیے
ہے۔“

رما نے دیکھا کہ بغیر مانگے ایک چیز مل رہی ہے بلکہ زبردستی گلے لگائی جارہی
ہے، تو وہ دو چار بار نہیں نہیں، کر کے منیم کے ساتھ اندر چلا گیا۔ منیم نے اسے کوٹھی
میں لے جا کر تخت پر بٹھا دیا اور ایک بھاری دبیز مبل ان کی نذر کیا۔ رما کی بے
نیازی کا اس پر اتنا اثر ہوا کہ اس نے پانچ روپے دکھشنا کے دینا چاہے، مگر رمانے
اسے لینے سے صاف انکار کر دیا۔ کمبل لے کر ہی اس کا خاندانی غرور مجروح ہو چکا
تھا۔ دکھٹنا کے لیے ہاتھ پھیلانا اس کے لیے غیر ممکن ہو گیا۔

منیم نے حیرت سے کہا : " آپ دکھٹنا نہ لیں گے تو سیٹھ جی کو بڑا رنج ہو گا ۔“

رما نے خود دارانہ انداز سے کہا ۔ آپ کی ضد سے میں نے کمبل لے لیا لیکن
دکھشنا نہیں لے سکتا۔ مجھے روپے کی ضرورت نہیں ۔ جن بابوجی کے گھر ٹھہرا ہوا
ہوں وہ مجھے بھو من دیتے ہیں اور مجھے لے کر کیا کرتا ہے۔“
منیم : سیٹھ جی مانیں گے نہیں ۔
رما: آپ میری طرف سے کہہ دیجیے گا۔“
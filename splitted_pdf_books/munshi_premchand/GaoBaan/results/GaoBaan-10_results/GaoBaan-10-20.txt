روپے تھے، جھونک لا کر دے دیئے ۔ اتنی کھسی ہوئی کہ کچھ نہ پوچھو لیکن ایک ہی
مہینہ میں چوری پکڑ لی گئی ۔ تین سال کی سجا ہو گئی ۔ سجا کاٹ کر نکلا تو یہاں بھاگ
آیا۔ پھر کبھی گھر نہیں گیا۔ ہاں گھر چٹھی بھیج دی۔ بڑھیا کھت پاتے ہی چلی آئی۔
یہ سب کچھ ہوا مگر گہنوں سے اس کا پیٹ نہیں بھرا۔ جب دیکھو کچھ نہ کچھ بنتا ہی
رہتا ہے۔ ایک چٹھی بھیج دو لیکن نہیں پولیس تمہاری ٹوہ میں ہوگی۔ کہیں سراغ مل گیا
تو کام بگڑ جائے گا۔ کہو تو میں کسی سے ایک چٹھی لکھا کر بھیج دوں ۔
رما نے سر ہلاتے ہوئے کہا ۔ نہیں دادا غضب ہو جائے گا۔ پولیس سے
زیادہ تو مجھے گھر والوں کا خوف ہے ۔“
دیں: "ڈر پولیس کا ہے کہ گھر والوں کا ۔ گھر والے تو سن کر کھی ہوں گے،
پولیس والے سجا کر دیں گے ۔“
رما: ” میں سزا سے بالکل نہیں ڈرتا۔ تم سے کہا ہیں۔ ایک دن مجھے کتب خانہ
میں جان پہچان کی ایک عورت نظر پڑی۔ ہمارے گھر بہت آتی جاتی تھی۔ ایک
بڑے وکیل کی بیوی ہے۔ اسے دیکھتے ہی میری نانی مر گئی۔ ایسا سٹ پٹایا کہ اس
کی طرف تا کنے کی بھی ہمت نہ پڑی۔ اگر اس وقت اس سے دو چار باتیں کر لیتا تو
گھر کی ساری حالت معلوم ہو جاتی اور مجھے یہ بھی یقین ہے کہ وہ اس ملاقات
کا کسی سے ذکر نہ کرتی۔ میرے گھر میں بھی کسی سے نہ کہتی، لیکن میری ہمت نہ
پڑی ۔
دیں: تو پھر اس کو کیوں نہیں ایک چٹھی لکھتے ؟“
رما: چٹھی تو مجھ سے لکھی جائے گی ۔“
"
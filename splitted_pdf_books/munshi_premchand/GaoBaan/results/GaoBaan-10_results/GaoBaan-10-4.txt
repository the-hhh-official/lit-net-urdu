دوسرے کا گلا دبا کر ہی تو روپے لاتے تھے۔ وہ روپے دیکھ کر کتنی خوش ہوتی تھی۔
نہیں کے لیے تو رمانا تھ کو گھر سے بھاگنا پڑا۔ یہ چیزیں اب اس کی آنکھوں میں
کانٹوں کی طرح چھتی تھیں ۔
آخر اس نے ایک دن ان سب چیزوں کو جمع کیا۔ مخملی سلیپر ، ریشمی موزے،
طرح طرح کی بیلیں، فیتے ، پن ، کنگھیاں ، آئینہ ، کوئی کہاں تک گنائے ۔ اچھا
خاصا ایک انبار ہو گیا۔ اس نے ان چیزوں کو گنگا میں ڈبو دینے کا ارادہ کیا ۔ اب
سے اس کی زندگی کا ایک نیا باب شروع ہوگا۔ انہیں تکلفات کے پیچھے آج اس کی
یه درگت ہو رہی ہے۔ آج وہ اس فلم کو توڑ ڈالے گی۔ ان میں کتنی ہی چیزیں تو
اتنی خوبصورت تھیں کہ ان کو پھینکتے ہوئے قلق ہوتا تھا۔ آدھی رات تک وہ ان
چیزوں کو اٹھا اٹھا کر رکھتی تھی ۔ گویا کسی سفر کی تیاری کر رہی ہو ۔ ہاں یہ فی الواقع سفر
ہی تھا۔ نمائش سے حقیقت کا ، باطل سے حق کا۔ دل میں سوچ رہی تھی ، اب اگر
ایشور کے فضل و کرم سے وہ پھر لوٹ کر گھر آئے تو وہ نہایت سادہ، بے تکلف
زندگی بسر کرے گی۔ حرام کی ایک کوڑی بھی گھر نہ آنے دے گی ۔
جوں ہی رات کے چار بجے سڑک پر لوگوں کے آنے جانے کی آہٹ ملنے
لگی ۔ جالپا نے بقیہ اٹھایا اور اشنان کرنے چلی ۔ بقیچہ بہت وزنی تھا۔ اسے ہاتھ میں
لے کر دس قدم چلنا بھی مشکل ہو گیا ۔ بار بار ہاتھ بدلتی تھی۔ یہ خوف ہو رہا تھا کہ
کوئی اسے دیکھ نہ لے۔ بوجھ لے کر چلنے کی اسے کبھی نوبت نہ آئی تھی ۔ آخر جب
ہاتھ شل ہو گئے تو اپنے بچے کو پیٹھ پر رکھ لیا اور قدم بڑھا کر چلنے لگی۔ لمبا گھونگھٹ
نکال لیا تھا کہ کوئی پہنچان نہ سکے ۔
گرفتار کرنے کے لیے یہ جال پھیلایا ہو۔ روپے بھلا کس نے چکائے ہوں گے،
غیر ممکن ۔
ایک دن اس اخبار میں رمانا تھ کو جالپا کا ایک خط چھپا ہوا ملا۔ جالپا نے
درد ناک اور عاجزانہ الفاظ میں اس سے گھر لوٹ آنے کی استدعا کی تھی ۔ اس نے
لکھا تھا، تمہارے ذمے کسی کی رقم نہیں آتی۔ تم کسی طرح کا اندیشہ مت کرو۔ میں
نے پانی پانی بیان کر دی ہے۔ رما کا دل للچایا، لیکن معا خیال آیا یہ بھی پولیس کی
شرارت ہوگی ۔ اس کا کیا ثبوت ہے کہ جالپا ہی نے یہ خط لکھا۔ اگر یہ بھی سچ ہے کہ
روپے گھر والوں نے ادا ہی کر دیتے ہوں گے ، تو کیا اس حالت میں بھی وہ گھر جا
سکتا ہے۔ سارے شہر میں اس کی بدنامی ہو رہی ہوگی۔ پولیس میں اطلاع ہو چکی
ہوگی ۔ اسے منہ دکھانا مشکل ہو جائے گا۔ اس نے طے کیا، میں نہیں جس سکتا۔
جب تک کم سے کم پانچ ہزار روپے ہاتھ نہ آجائیں، وہ گھر جانے کا نام نہ لے
گا اور اب تک روپے نہیں ادا ہوئے اور پولیس اس کی تلاش میں ہے تو وہ بھی نہیں
گھر جاسکتا۔
دیبی دین کے گھر میں دو کوٹھڑیاں تھیں اور سامنے ایک برآمدہ تھا۔ برآمدے
میں دکان تھی۔ ایک کوٹھڑی میں کھانا پکتا تھا، دوسری کوٹھڑی میں برتن بھانڈے
رکھے ہوئے تھے۔ اوپر ایک کوٹھڑی تھی اور چھوٹی سی کھلی ہوئی چھت ۔ رہا اسی بالا
خانہ پر رہتا تھا۔ دیبی دین اور اس کی بڑھیا کے رہنے، بیٹھنے اور سونے کا خاص
مقام نہ تھا۔ رات کو دکان بڑھ جانے کے بعد وہی برآمدہ خواب گاہ کا کام دیتا تھا۔
دونوں وہیں پڑے رہتے تھے۔ دیبی دین کا کام چلم پینا اور سارادن پیں مارتا تھا۔
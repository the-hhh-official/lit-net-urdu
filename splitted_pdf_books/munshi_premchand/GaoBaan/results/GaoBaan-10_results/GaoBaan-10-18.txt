رما: جب تک یہاں کوئی صورت نہ پیدا ہو جائے کیا خط لکھوں ؟“
دیں: "ارے بھلے آدمی لکھ دو۔ میں یہاں خیریت سے ہوں ۔ گھر سے
بھاگ آئے ہو۔ ان لوگوں کو کتنی چتا ہورہی ہوگی۔ ماں باپ تو ہیں نا ؟
رما: ہاں ہیں تو ۔
دیل دین: تو بھیا! آج ہی چٹھی ڈال دو۔ میری بات مانو “
رما نے اب تک اپنی اصلیت کو چھپایا تھا۔ اسے کئی بار خواہش ہوئی کہ دیبی
دین سے سارا حال کہہ دے، مگر بات ہونٹوں تک آ کر رک جاتی تھی ۔ وہ دیبی
دین کے منہ سے اس کا فیصلہ سننا چاہتا تھا ۔ وہ جاننا چاہتا تھا کہ وہ کیا صلاح دیتا
ہے۔ اس وقت دیبی دین کی ہمدردی نے اسے مغلوب کر دیا ۔ بولا :
میں گھر سے بھاگ آیا ہوں ۔“
دیبی دین نے مونچھوں میں مسکرا کر کہا :
میں جانتا ہوں ۔ گھر والی سے ٹھن گئی ہو گی ۔ وہ کہتی ہوگی میں الگ رہوں
گی ۔ تم کہتے ہوگے میں ماں باپ سے الگ نہ رہوں گایا گہنوں کے لیے ضد کرتی
ہوگی، کیوں ؟
رما نے شرماتے ہوئے کہا:
" کچھ ایسی ہی بات تھی ، دادا۔ وہ تو گہنوں کے لیے ضد نہ کرتی تھیں لیکن پا
جاتی تھیں تو خوش ہو جاتی تھیں اور میں محبت کے نشہ میں آگا پیچھا کچھ نہ سوچتا تھا ۔
دیبی دین کے منہ سے گویا آپ ہی آپ نکل گیا۔
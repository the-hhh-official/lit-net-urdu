دس ہزار کے کہنے پہن لیں ، شادی بیاہ میں دس ہزار خرچ کر دیں ، لیکن بچھاون
گودڑ ہی رہیں گے ۔ اس بڑی ہوئی دری سے جاڑا بھلا کیا جاتا ، مگر کچھ نہ ہونے
سے تو اچھا ہی تھا۔ رما مارے شرم کے دیبی دین سے کچھ کہہ نہ سکتا تھا اور دیہی دین
بھی شاید اتنا کثیر نہ برداشت کرنا چاہتا تھایا ممکن ہے اس کے ذہن میں یہ ضرورت
آئی ہی نہ ہو۔ جب دن ڈھلنے لگا تو رما، رات کی تکلیف کا خیال کر کے نیم جان ہو
جاتا تھا ۔ گویا کالی بلا دوڑی چلی آتی ہو۔ رات کو بار بار کھڑ کی کھول کر دیکھتا کہ سویرا
ہونے میں کتنی دیر ہے۔
ایک دن شام کو وہ کتب خانہ جا رہا تھا کہ اس نے دیکھا کہ ایک بڑی کوٹھی کے
سامنے ہزاروں کنگے جمع ہیں۔ مجمع کے اندر گھس کر دیکھا تو معلوم ہوا کوئی سیٹھ جی
کمبلوں کا دان کر رہے ہیں۔ کمبل بہت گھٹیا تھے ۔ پہلے اور ہلکے مگر خانات ایک پر
ایک ٹوٹی پڑتی تھی۔ رما کے جی میں آیا ایک کمبل لے لوں ۔ یہاں مجھے کون جانتا
ہے۔ اگر کوئی پہچان بھی لے تو کیا ہرج ہے۔ اگر غریب برہمن خیرات کا مستحق
نہیں تو اور کون ہو سکتا ہے لیکن ایک ہی لمحہ میں اس کی غیرت بیدار ہوا تھی ۔ کچھ دیر
وہاں کھڑا تا کتا رہا۔ پھر آگے بڑھ گیا ۔ اس کے ماتھے پر تلک دیکھ کر منیم نے سمجھ لیا،
یہ برہمن ہے۔ اتنے سارے کنگلوں میں خال خال ہی برہمن تھے ۔ برہمنوں کو
خیرات دینے کا ثواب کچھ اور ہی ہے۔ منیم دل میں خوش تھا کہ ایک برہمن دیوتا
دکھائی تو دیئے ، اس لیے جب اس نے رما کو جاتے دیکھا تو بول :
پنڈت جی کہاں چلے گئے کمبل تو لیتے جائیے ۔“
رما پر گھڑوں پانی پڑ گیا۔ اس کے منہ سے صرف اتنا نکالا۔ مجھے ضرورت نہیں۔
دکان کا سارا کام بڑھیا کرتی تھی۔ منڈی جا کر مال سٹیشن سے بھیجنا یا لانا ، یہ بار بھی
اس کے سر تھا۔ دیبی دین گاہکوں کو پہچانتا تک نہ تھا۔ بیٹھا بیٹھا رامائن ، طوطا مینا،
رام لیلا یا ما تا مریم کی کہانی پڑھا کرتا تھا۔ جب سے رہا آگیا ہے، بڑھے کو
انگریزی پڑھنے کا شوق چرایا ہے ۔ سویرے ہی گرائمر لے کر آ بیٹھتا ہے اور نو دیس
بجے تک حروف پڑھتا رہتا ہے۔ بیچ بیچ میں لطیفے بھی سناتا جاتا ہے۔ جن کا ان کے
پاس بہت بڑا ذخیرہ ہے ، مگر جگو بڑھیا کورما کا آسن جمانا اچھا نہیں لگتا۔ وہ اسے اپنا
منیم تو بنائے ہوئے ہیں۔ حساب کتاب اس سے لکھواتی ہے لیکن اتنے ذرا سے
کام کے لیے وہ اتنا بڑا بھار نہ اٹھانا چاہتی۔ یہ کام تو وہ گاہکوں سے یونہی کرالیا
کرتی تھی ۔ اس لیے رہا کا رہنا اسے کھلتا تھا لیکن رما اننا منکسر المزاج ، اتنا خلیق
اور اتنا فرمانبردار ہے کہ وہ اعلانیہ کچھ کہہ نہیں سکتی ۔ ہاں دوسروں پر رکھ کر اشارہ و
کنایہ سے اسے سنا سنا کر دل کا بخار نکالتی رہتی تھی۔ رما نے اپنے کو برہمن کہہ رکھا
ہے اور مذ ہبیت کا سوانگ رچائے ہوئے ہے۔ برہمن اور دھر ما تما بن کر وہ ان
دونوں کو مخدوم بنا سکتا ہے، بڑھیا کے مزاج سے واقف ہے لیکن کرے کیا۔ بے
حیائی کرنے پر مجبور ہے ۔ حالات نے اس کی خودداری کا خاتمہ کر دیا ہے ۔
ایک دن رمانا تھ کتب خانہ میں بیٹھا اخبار پڑھ رہا تھا۔ اسے رتن نظر آ پڑی۔
رتن کے انداز سے ایسا معلوم ہوتا ہے کہ وہ کسی کی تلاش کر رہی ہے۔ رما کا سینہ
دھک دھک کرنے لگا۔ کہیں ایسا نہ ہو کہ رتن کی نگاہ اس پر پڑ جائے۔ یہاں یہ نہ
جانے کہاں سے آ پہنچی۔ وہ رتن کی آنکھ بچا کر سر کو جھکائے ہوئے کمرے سے نکل
گیا اور پیچھے کے اندھیرے برآمدے میں جہاں ٹوٹے پھوٹے صندوق اور
اتر کر اسے پانی میں پھینک دیا۔ اپنے نفس پر فتح پا کر اس کا چہرہ منور ہو گیا۔ آج
اسے جتنا غرور اور جتنی مسرت ہوئی ، اتنی ان چیزوں کو پا کر بھی نہ ہوئی تھی۔ ان
صدہا آدمیوں میں، جو اس وقت اشنان دھیان کر رہے ہیں ، شاید کسی کو بھی اپنے
باطن میں نورانیت کا ایسا احساس نہ ہوا ہو گا۔ گویا صبح کو سنہری شعاعیں اس کے جسم
کے ایک ایک ذرہ میں ناچ رہی ہوں ۔
جب وہ اشنان کر کے اوپر آئی تو رتن نے پوچھا : ” ڈبو دیا ؟
جالیا: ہاں اور کیا کرتی ۔“
رتن : بڑی سنگدل ہو۔
جالیا: یہی سنگدلی دل پر فتح پاتی ہے۔ اگر کچھ دن پہلے سنگدل ہو جاتی تو آج
یہ دن کیوں آتا ۔
موٹر کار چل پڑی۔
(25)
رمانا تھ کو کلکتے آئے ہوئے دو ماہ سے زیادہ ہو گئے ہیں۔ ابھی تک دیبی دین
کے گھر پڑا ہوا ہے۔ اسے ہمیشہ یہی دھن سوار رہتی ہے کہ روپوؤں کا خزانہ کیسے
ہاتھ آجائے ۔ طرح طرح کے منصوبے باندھتا ہے ۔ طرح طرح کی تدبیریں
سوچتا ہے، لیکن گھر سے باہر نہیں نکلتا ۔ ہاں جب خوب اندھیرا ہو جاتا ہے تو وہ
ایک بار محلہ کے کتب خانہ میں ضرور جاتا ہے ۔ اپنے شہر اور صوبے کی خبروں کے
لیے اس کی طبیعت بے قرار رہتی ہے۔ اس نے وہ نوٹس دیکھا، جو دیانا تھ نے
اخباروں میں چھپوایا تھا لیکن اسے اس پر اعتبار نہ آیا۔ کون جانے پولیس نے اسے
سرائیاں نہ سن سکتی تھی۔ جیوں ہی وہ رونے لگتے ، وہ کمرے سے نکل جاتی۔ اسے
آسیب کا اندیشہ تھا۔
منشی جی کے کمرے میں کئی اخباروں کے فائل تھے۔ یہی انہیں ایک شوق تھا۔
جالیا کا جی وہاں بیٹھے بیٹھے گھبرانے لگتا تو ان فائلوں کو الٹ پیٹ کر دیکھنے لگتی ۔
ایک دن اس نے ایک پرانے اخبار میں ایک شطرنج کا نقشہ دیکھا، جسے حل کر دینے
کے لیے کسی رئیس نے انعام دے رکھا تھا۔ اسے خیال آیا کہ جس طاق پر رمانا تھ
کی بساط اور مہرے رکھے ہوئے ہیں، اس پر ایک کتاب میں نقشے بھی دیتے ہوئے
ہیں ۔ وہ فوراً دوڑتی ہوئی او پر گئی اور کتاب اٹھا لائی ۔ یہ نقشہ اسی کاپی میں موجود تھا
اور نقشہ ہی نہ تھا ، اس کا حل بھی دیا ہوا تھا۔ معا جالیا کو یہ خیال پیدا ہوا ۔ اس نقشہ کو
کسی اخبار میں چھپوا دوں تو کیسا ہو ۔ شاید رمانا تھ کی نگاہ اس پر پڑ جائے ۔ یہ نقشہ
اتنا آسان تو نہیں ہے کہ آسانی سے حل ہو جائے ۔ اس نے سوچا، اس شہر میں
جب ان کا ثانی کوئی نہیں ہے تو ایسے لوگوں کی تعداد بہت نہیں ہو سکتی ، جو یہ نقشہ حل
کر سکیں ۔ کچھ بھی ہو ، جب رمانا تھ نے یہ نقشہ حل کیا ہے تو یقینا وہ اسے پھر حل کر
لیں گے ۔ جو لوگ پہلی بار دیکھیں گے، انہیں سوچنے میں دو ایک دن ضرور لگ
جائیں گے ۔ جالپا نے اس نقشہ کو حل کرنے کے لیے کچھ انعام مقرر کر دینے کا
فیصلہ کیا ہوا تو ہے ہی ، انہیں روپے نہ ملیں تاہم اتنا تو ممکن ہے ہی کہ حل کرنے
والوں میں ان کا نام ہو۔ اس طرح کچھ پتا لگا جائے گا۔ کچھ بھی نہ ہو ، روپے ہی تو
جائیں گے ۔
اسی ادھیڑ بن میں وہ آج رتن سے نہ مل سکی ۔ رتن دن بھر تو اس کی راہ دیکھتی
ڈانٹ پلائی تھی ، مگر آج اس سے کئی گنے بڑے نقصان پر اس نے زبان تک نہ
کھولی۔
وکیل صاحب کے بھتیجے کا نام تھا منی بھوشن ۔ بڑا ہی ملنسار، خوش مزاج اور
کارگزار ۔ اس ایک مہینے میں اس نے صد با دوست بنا لیے۔ شہر میں جن جن
وکیلوں اور رئیسوں سے وکیل صاحب کا یارا نہ تھا، ان سبھی سے ایسا میل جول
بڑھایا ، ایسی بے تکلفی پیدا کی کہ رتن کو خبر تک نہ ہوئی اور اس نے بینک کالین دین
اپنے نام سے شروع کر دیا ۔الہ آباد بینک میں وکیل صاحب کے پچیس ہزار روپے
جمع تھے ، ان پر تو اس نے قبضہ کر ہی لیا ۔ مکانوں کے کرائے بھی خود ہی وصول
کرنے لگا۔ مواضعات کی تحصیل بھی شروع کر دی۔ گویا رتن سے کوئی مطلب ہی
نہیں۔
ایک دن میمل نے رتن سے آکر کہا۔ بہو جی جانے والا تو چلا گیا ۔ اب گھر
بار کی بھی کچھ خبر بیجیے۔ میں نے سنا ہے ، بھیا نے بینک کا سب حساب اپنے نام کر
لیا ۔"
رتن نے اس کی طرف ایسی غضب ناک آنکھوں سے دیکھا کہ پھر اسے کچھ
کہنے کی ضرورت نہ ہوئی۔ اسی دن شام کوئی بھوشن نے میمل کو نکال دیا۔ چوری کا
الزام لگا کر نکالا ، جس میں رتن کچھ کہہ بھی نہ سکی ۔
اب صرف مہراج رہ گئے ۔ انہیں منی بھوشن نے بھنگ پلا پلا کر ایسا ملایا کہ وہ
انہیں کا دم بھر نے لگے۔ میری سے کہتے ، بابو جی نے بڑار ئیسا نہ مزاج پایا ہے ۔ کوئی
چیز لاؤ، کبھی نہیں پوچھتے کتنے کو لائے ۔ بڑوں کے گھروں میں بڑے ہی پیدا ہو
موجوں کا کہاں خاتمہ ہوتا ہے، کون بتا سکتا ہے۔ آواز فضا میں کہاں مدغم ہو جاتی
ہے ، کون جانتا ہے۔ حیات انسانی کا کہاں خاتمہ ہوتا ہے کون جانتا ہے، حیات
انسانی اس موج کے سوا ، اس آواز کے سوا اور کیا ہے ، اس کی تحلیل بھی اتنی پرسکون ،
اتنی ہی غیر محسوس ہو۔ کیا تعجب ہے، عناصر کے معتقد پوچھتے ہیں کیا چیز نکل گئی ؟
طبیعات کا معتقد کہتا ہے، ایک خفیف کی چیک نکل جاتی ہے، کوئی کہتا ہے آنکھوں
سے جان نکلی ۔ کوئی منہ سے کوئی ان سے پوچھے موجیں فنا ہوتے وقت چمک کیا
اٹھتی ہیں، آواز غائب ہوتے وقت کیا جسم ہو جاتی ہے۔ وہ فنا اس ابدی سفر کی
محض ایک منزل ہے، جہاں سفر کا خاتمہ نہیں بلکہ اس کی توسیع ہوتی ہے۔
کتنا حیرت انگیز انقلاب ہے، وہ جو مچھر کے ڈنک کو برداشت نہ کر سکتا تھا۔
اب اسے چاہے مٹی میں دبا دو، خواہ آگ کی چتا پر رکھ دو، اس کی پیشانی پر شکن نہ
آئے گی۔
میمل نے وکیل صاحب کے منہ کی طرف دیکھ کر کہا:
بہو جی آئیے ! ما لک کو کھاٹ سے اتار دیں ۔ وہ چلے گئے ۔“
یہ کہہ کر وہ زمین پر بیٹھ گیا اور دونوں آنکھوں پر ہاتھ رکھ کر رونے لگا۔ آج اس
کی تیس سال کی رفاقت ختم ہوگئی ۔ جس نے کبھی آدھی بات نہیں کہیں، کبھی تو کر کے
نہیں پکارا ، وہ مالک اب اسے چھوڑے جا رہا ہے۔
رتن ابھی تک کبیراج کا انتظار کر رہی تھی۔ میمل کے منہ سے یہ الفاظ سن کر
اسے دھچکا سا لگا ۔ اس نے اٹھ کر وکیل صاحب کی چھاتی پر ہاتھ رکھا ۔ ساٹھ سال
کی مسلسل حرکت کے بعد وہ اس وقت خاموش تھی ۔ رتن کو پھر پیشانی پر ہاتھ رکھنے
گے ۔ گھبرانے کی کوئی بات نہیں ہے۔“
منشی جی نے بیکسانہ انداز سے کہا: ” بیٹھ جائے دیوی جی ، آپ کی دعا ہے تو
شاید بچ جاؤں لیکن مجھے امید تو نہیں ہے۔ میں بھی نال ٹھونک کریم راج سے لڑنے
کو تیار بیٹھا ہوں ۔ اسی طرح وہاں بھی کچہریاں ہیں، حاکم ہیں ، را جا ہیں ، تقریریں
ہوتی ہیں، اخبار نکلتے ہیں۔ پھر کیا فکر ہے۔ وہاں بھی اہلیہ ہو جاؤں گا۔
رتن کو ایسی ہنسی چھوٹی کہ وہاں کھڑی نہ رہ سکی منشی جی نداق میں یہ باتیں نہیں
کر رہے تھے۔ ان کا لب ولہجہ نہایت درجہ متعین تھا۔ آج ڈیڑھ دو مہینہ کے بعد رتن
کو ہنسی آئی اور اس بے موقع ہنسی کو چھپانے کے لیے وہ کمرے سے نکل گئی۔ اس
کے ساتھ جالیا بھی باہر آگئی ۔
رتن نے معذرت آمیز لہجہ میں کہا: دادا جی نے دل میں کیا سمجھا ہوگا۔ سوچتے
ہوں گے ، میں تو جان سے مر رہا ہوں اور اسے ہنسی سوجھتی ہے ۔ اب وہاں نہ
جاؤں گی۔ نہیں ایسی بات پھر کہیں تو میری ہنسی نہ رکے گی۔ دیکھو تو آج کتنی بے
موقع ہنسی آئی ہے۔
جالیا نے اس کے دلی جذبات کو تاڑ کر کہا: ” مجھے اکثر ان کی باتوں پر ہنسی آ
جاتی ہے۔ اس وقت ہنسی روکنا مشکل ہو جاتا ہے۔ آج سویرے کہنے لگے، میرا
پیٹ بھیک ہو گیا ۔ میرا پیٹ بھک ہو گیا۔ اس کی رٹ لگا دی۔ اس کا مطلب کیا
تھا، نہ سمجھ سکی ، نہ اماں سمجھ سکیں ، مگر وہ برابر یہی رٹ لگائے جاتے تھے۔ آؤ کمرے
میں چلیں ۔“
رتن: ”میرے ساتھ نہ چلو گی ؟“
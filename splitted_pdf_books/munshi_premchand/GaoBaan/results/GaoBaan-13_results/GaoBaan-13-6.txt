"وصیت تو نہیں لکھی اور اس کی ضرورت بھی کیا تھی ؟“
منی بھوشن نے پھر پوچھا: شاید کہیں لکھ کر رکھ گئے ؟“
منی بھوشن نے دل میں خوش ہو کر کہا: "میری خواہش ہے کہ ان کی کوئی یادگار
بنوادی جائے ۔“
رتن نے خوش ہو کر کہا: میں بھی یہی چاہتی ہوں ۔“
منی : ” گاؤں کی آمدنی کوئی تین ہزار روپیہ سال کی ہے ۔ یہ آپ کو معلوم
ہے، اتنا ہی وہ سال بھر میں خیرات کرتے تھے۔ دو ڈھائی سو سے کہیں مہینہ میں کم
نہ ہوتا تھا۔ میری تجویز ہے کہ وہ ساری مدیں جیوں کی تیوں قائم رہیں ۔
رتن نے اس لہجہ میں کہا: ” ہاں اور کیا ؟“
منی : " تو گاؤں کی آمدنی تو خیراتی کاموں کے لیے وقف کر دی جائے ۔
مکانوں کا کرایہ کوئی دوسو روپے ماہوار ہے۔ اس سے ان کے نام ایک چھوٹی سی
سنسکرت پاٹھ شالہ کھول دی جائے ۔
رتن : ” بہت اچھا ہو گا ۔“
اور یہ بنگلہ بیچ دیا جائے ۔ اس روپے کو بینک میں رکھ دیا جائے ۔“
رتن : " بہت اچھا ہوگا ، مجھے روپے پیسے کی اب کیا ضرورت ہے؟
منی : " آپ کی خدمت کے لیے تو ہم سب حاضر ہی ہیں ۔ موٹر کار بھی نکال
دی جائے ۔ ابھی سے انتظام ہوگا تو جا کر کہیں دو تین مہینے میں فرصت ملے گی۔“
رتن نے لا پروائی سے کہا: " ابھی جلدی کیا ہے، کچھ روپیہ بینک میں تو ہے ۔“
منی : بینک میں روپے تھے، مگر مہینہ بھر سے خرچ بھی تو ہو رہے ہیں۔ ہزار“
سامنے دیکھ رہے ہیں۔ کوئی سر جھکا کر نہیں چل رہا ہے۔ موٹروں کی اس ریل پیل
میں سر جھکا کر چلنا موت کو دعوت دینا ہے۔ پارک میں کوئی اس طرح چہل قدمی
کرے تو کر سکتا ہے۔ یہاں تو نگاہ سامنے ہونا چاہیے لیکن بغل دار آدمی ابھی تک
میری ہی طرف تاک رہا ہے۔ ہے کوئی خفیہ ہی ۔ رہا اس کا ساتھ چھوڑ نے کے لیے
ایک تمبولی کی دکان پر پان کھانے لگا۔ وہ آدمی آگے نکل گیا رما نے آرام کی نہیں
سانس لی۔
اب اس نے سر اٹھا لیا اور دل مضبوط کر کے چلنے لگا۔ اس وقت ٹرام کا بھی کہیں
پتا نہ تھا نہیں تو اس پر بیٹھ جاتا تھوڑی ہی دور چلا ہو گا کہ اسے تین کانسٹیبل پیچھے
سے آتے دکھائی دیئے ۔ اس نے سڑک چھوڑ دی اور پٹڑی پر چلنے لگا۔ خواہ مخواہ
سانپ کے بل میں انگلی ڈالنا کون سی بہادری ہے۔ مگر وائے نصیب تینوں
کانسٹیبلوں نے بھی سڑک چھوڑ کر وہی پڑی لے لی ۔ رما کا کلیجہ دھک دھک کرنے
لگا ۔ دوسری پٹڑی پر جانا اس شبہ کو اور بھی طاقت پہنچائے گا۔ کوئی ایسی گلی بھی نہیں ،
جس میں گھس جائے ۔ اب تو سب بہت قریب آگئے ۔ کیا بات ہے کہ سب میری
بی طرف دیکھ رہے ہیں۔ میں نے بڑی حماقت کی کہ یہ پکڑ باندھ لیا اور باندھا بھی
کتنے بے تکے پن سے ۔ ایک ٹیلہ سا اوپر اٹھ گیا ہے۔ یہ ڈگری آج مجھے پکڑوائے
گی۔ باندھی تھی اس سے صورت بدل جائے گی ، یہ الٹے اور تما شا بن گئی۔ تینوں
میری طرف دیکھ دیکھ کر آپس میں کچھ باتیں کر رہے ہیں ۔ شاید میرا حلیہ ملا ر ہے
ہیں ۔ اب نہیں بچ سکتا ۔ گھر والوں کو میری گرفتاری کی خبر ملے گی تو کتنے شرمندہ ہو
ں گے ۔ جالپا تو رو رو کر جان ہی دے دے گی۔ پانچ سال سے کم سزا نہ ہو گی ۔
اس دن اباش کاشی لائی گئی ۔ وکیل صاحب کے ایک بھتیجے مالوہ میں رہتے تھے،
انہیں تا ر دے کر بلایا گیا ۔ آخری مراسم انہیں نے ادا کیے۔
جالیا آج کل سارے دن رتن ہی کے پاس بیٹھی رہتی تھی ۔ بد نصیب رتن کو نہ
گھر بار کی سدھ تھی ، نہ کھانے پینے کی۔ روز ہی کوئی نہ کوئی ایسی بات یاد آ جاتی،
جس سے رونے کا ایک بہانہ مل جاتا ۔ شوہر کے ساتھ اس کے جو فرائض تھے، اس
کے ایک حصے کی بھی اس نے تعمیل کی ہوتی تو اسے تسکین ہوتی ۔ اپنی بے دردی،
اپنی نا فرض شناسی ، اپنی آرائش پسندی کے چرچے کر کے ہی وہ اپنے ضمیر کو شفی دیتی
تھی۔ جب تک اس کی زندگی کے دروازے پر ایک محافظ بیٹھا ہوا تھا، اسے کسی
کتے بلی یا چور چکار کا اندیشہ نہ تھا، لیکن اب دروازہ پر کوئی محافظ نہ تھا۔ اس لیے وہ
ہوشیار رہتی تھی۔ شوہر کاذکر خیر کرتی رہتی تھی ۔ گزر بسر کیسے ہوگی ، نوکروں چا کروں
میں کسی کسی کو جواب دینا ہو گا۔ گھر کے کون کون سے خرچ کم کرنے کی ضرورت
ہے۔ ان مسئلوں کے متعلق کوئی گفتگو ہی نہ ہوتی ۔ گویا یہ فکر مرنے والے کی روح
کے ساتھ بے وفائی ہوگی ۔ کھانا ، صاف کپڑے پہننا اور کچھ پڑھ کر دل بہلا نا بھی
اسے غیر مناسب سا معلوم ہوتا تھا۔ شرادھ کے دن اس نے اپنے سارے کپڑے
اور زیور مہا برہمن کو دے ڈالے۔ ان چیزوں کی اب اسے کیا ضرورت ہے ۔ اس
کے برعکس شوہر کی چھوٹی سے چھوٹی چیز کو ان کی نشانی سمجھ کر وہ دیکھتی بھالتی رہتی
تھی۔
اس کا مزاج اتنا متحمل ہو گیا تھا کہ کتنا ہی بڑا نقصان ہو جائے ، اسے غصہ نہ
آتا تھا۔ میمل کے ہاتھ سے چائے کا سیٹ چھوٹ کر گر پڑا لیکن رتن چیں بہ جبیں
بھی نہیں ہوئیں ۔ پہلے ایک دوات ٹوٹ جانے پر اس میمل کو اس نے بری طرح
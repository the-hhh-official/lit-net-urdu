پانچ سو پڑے ہوں گے۔ یہاں تو روپے پیسے ہوا میں اڑ جاتے ہیں ۔ مجھ سے تو
یہاں ایک مہینہ بھی نہ رہا جائے۔ موٹر کو بھی جلدی سے نکال دینا چاہیے ۔“
رتن نے اس کے جواب میں یہی کہا اچھا تو ہو گا ، وہ اس دماغی تعطل کی حالت
میں تھی ، جب انسان کو چھوٹے چھوٹے کام بھی اسوجھ معلوم ہونے لگتے ہیں ۔ منی
بھوشن کی کار پردازیوں نے اسے مغلوب کر دیا تھا ۔ اس وقت اس کے ساتھ جو
شخص تھوڑی سی ہمدردی ظاہر کر دیتا ، اس پر کوئی انتش بھی آسانی سے جم سکتا تھا۔
اس وقت سبھی اسے اپنے نظر آتے تھے ۔ اسے کسی پر شبہ نہ تھا۔ کسی سے ضرر کا خوف
نہ تھا۔ شاید کوئی چور بھی اس کے سامنے اس کا مال و متاع اٹھا لے جاتا تو شور نہ
مچاتی ۔

(32)
تیرہویں کے بعد جالپا نے رتن کے گھر آنا جانا کم کر دیا تھا۔ صرف ایک بار
گھنٹہ دو گھنٹہ کے لیے چلی جایا کرتی تھی ۔ ادھر کئی دنوں سے منشی دیانا تھ کو بخار آنے
لگا تھا۔ انہیں بخار میں چھوڑ کر کیسے جاتی ؟ منشی جی کو ذرا بھی بخار آ جاتا تو بک جھک
کرنے لگتے تھے۔ کبھی گاتے ، کبھی روتے کبھی موت کے فرشتوں کو اپنے سامنے
ناپتے دیکھتے۔ ان کا جی چاہتا کہ سارا گھر میرے پاس بیٹھا رہے۔ بلکہ رشتہ
داروں کو بھی بلا لیا جائے تاکہ وہ سب سے آخری ملاقات کر لیں ، کیونکہ اس بیماری
سے بچنے کی انہیں کوئی امید نہ تھی۔ جاگیشری اور سب کچھ کر سکتی تھی ، مگر ہرزہ
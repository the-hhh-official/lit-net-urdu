الگی تھی، جو اس قت پھول اور پتوں سے لدی کھڑی تھی، اس پر بجلی گر پڑی۔ اس
مایوسی کے عالم میں اسے ایسا غصہ آرہا تھا کہ چڑھاوے کو اٹھا کر پھینک دے۔
کمرے میں ایک طاق پر شیو کی مورت رکھی ہوئی تھی، اس نے اسے اٹھا کر اتنے
زور سے پڑکا کہ اس کی تمنا کی طرح وہ بھی چور چور ہو گئی ۔ اس نے دل میں عہد کیا
کہ اب کوئی زیور نہ پہنوں گی۔ زیور پہننے سے ہوتا ہی کیا ہے۔ منت کی
زحمت جانے کہاں سے کوڑا کرکٹ اٹھا لائے ، جس چیز میں روپے خرچ ہونے
تھے اس کا نام ہی نہ لیا ۔
روہ اس غصے میں بھری بیٹھی تھی کہ اس کی تین سہیلیاں آکر کھڑی ہو گئیں۔
جالپا نے انہیں دیکھتے ہیں آنکھیں پونچھ ڈالیں اور مسکرانے لگی ۔
رادھا بولی بہن تم نے بڑی تپیا کی تھی۔ ایسا چڑھاوا میں نے کبھی نہیں
دیکھا تھا ۔ اب تو تیرا کوئی ارمان نہیں رہا۔
جالپا نے لمبی لمبی پلکیں اٹھا کر اس کی طرف ایسی بیکسانہ نگاہوں سے دیکھا۔
گویا زندگی میں اب اس کے لیے کوئی امید نہیں ہے۔ ہاں بین سارے ارمان
پورے ہو گئے ۔
سہیلیاں حیرت سے اس کا منہ تکنے لگیں ۔ گویا اس جملے کا مطلب ان کی سمن
میں نہ آیا ہو ۔
بسنتی نے کہا۔ تمہاری ساس بڑی عقل مند معلوم ہوتی ہے۔ کوئی چیز نہیں
چھوڑی۔ ایسا جی چاہتا ہے کہ کاریگر کے ہاتھ چوم لوں ۔“
راوها اور تو سب کچھ ہے۔ صرف چند بار نہیں ہے ۔
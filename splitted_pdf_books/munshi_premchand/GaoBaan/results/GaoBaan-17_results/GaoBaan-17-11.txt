طاقت سے دبائے ہوئے تھی۔ اس کا ضمیر اس کے تحمل پر ہی نفرین کر رہا ہے۔
کیوں وہ اس وقت ساری کیفیت بیان نہیں کر دیتی۔ پولیس اس کی دشمن ہو جائے
گی ، ہو جائے ۔ عدالت کو تو کچھ خیال ہو گا۔ ممکن ہے غریبوں کی جان بچ جائے۔
کم سے کم عوام کو تو معلوم ہو جائے گا کہ یہ جھوٹی شہادت ہے۔ اس کے منہ سے
ایک بار آواز نکلتے نکلتے رہ گئی ۔
آخر وہ وہاں سے اٹھ کر باہر چلی آئی۔
دیبی دین اسے اترتے دیکھ کر برآمدے میں آیا اور ہمدردانہ لہجہ میں بولا : ” کیا
گھر چلتی ہو بہو جی ؟“
جالپا نے آنسوؤں کی یورش کو روک کر کہا: ہاں اب یہاں بیٹھا نہیں جاتا ۔
احاطہ سے باہر نکل کر دیتی دین نے جالیا کو تشفی دینے کے ارادے سے کہا:
پولیس نے جسے ایک بار بوٹی سنگھادی ، اس پر کسی دوسری بات کا اثر نہیں ہو سکتا۔
جالپا نے کچھ دیر جواب نہ دیا۔ کچھ دور تک دونوں خاموش چلتے رہے۔
یکا یک جالپا نے کہا: کیوں دادا اب اور تو کہیں اپیل نہ ہو گی؟ قیدیوں کا یہیں کا
فیصلہ ہو جائے گا؟“
دیبی دین اس سوال کا مطلب سمجھ گیا اور بولا : نہیں ہائی کورٹ میں اپیل ہو
سکتی ہے ۔
پھر تھوڑی دیر تک دونوں چپ چاپ چلتے رہے ۔ جالپا ایک درخت کے نیچے
کھڑی ہوگئی اور بولی : دادا میر اجی چاہتا ہے آج حج صاحب سے مل کر سارا واقعہ
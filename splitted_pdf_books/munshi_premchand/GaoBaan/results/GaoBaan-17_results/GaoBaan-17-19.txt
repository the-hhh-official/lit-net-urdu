لڑکے ہوتے تو تمہیں زہر دے دیتی۔ کیوں کھڑے مجھے جلا رہے ہو ، چلے کیوں
نہیں جاتے۔ میں نے تم سے کچھ لے تو نہیں لیا ہے ۔“
رما سر جھکائے خاموش سنتا رہا۔ تب دل گرفتہ ہو کر بولا : وادی میں نے برائی
کی ہے اور اس کے لیے مرتے دم تک شرمندہ رہوں گا لیکن تم مجھے جتنا کمینہ مجھ
رہی ہو، اتنا کمینہ نہیں ہوں ۔ اگر تمہیں معلوم ہوتا کہ پولیس نے میرے ساتھ کیسی
کیسی زیادتیاں کیں تو تم مجھ سے اتنی زیادہ ناراض نہ ہوتیں ۔“
جالیا کے کانوں میں ان کی آوازوں کی بھنک پڑی۔ اس نے زینے سے
جھانک کر دیکھا۔ رمانا تھ کھڑا ہے۔ سر پر بنارسی ریشمی صافہ تھا، ریشم کا بڑھیا کوٹ
اور آنکھوں پر سنہری عینک ۔ اس ایک ہی مہینہ میں اس کا جسم چوگنا ہو گیا تھا۔
رنگت بھی نکھر آئی تھی۔ ایسی رونق اس کے چہرے پر کبھی نظر نہ آئی تھی۔ رما کے آخر
الفاظ اس کے کانوں میں پڑ گئے ۔ باز کی طرح ٹوٹ کر دھم دھم کرتی نیچے آئی اور
بولی:
اگر سختیوں سے اتنا ادب سکتے ہو تو تم بے غیرت ہو۔ تمہیں اپنے آپ کو مرد
کہنے کا کوئی حق نہیں ہے۔ کیا سختیاں کی تھیں ذرا سنو۔ لوگوں نے ہنستے ہنستے سر
کٹائے ہیں۔ اپنے بیٹوں کو مرتے دیکھا ہے۔ کولہو میں پہلے جانا منظور کیا ہے ، مگر
حق سے جو بھر بھی منحرف نہیں ہوئے ۔ تم کیوں دھمکی میں آگئے ۔ کیوں نہیں سینہ
کھول کر کھڑے ہو گئے کہ اسے گولی کا نشانہ بنا لو، مگر میں جھوٹ نہیں بولوں گا۔
کیوں نہیں سر جھکا دیا۔ روح اس لیے جسم کے اندر رکھی گئی ہے کہ جسم اس کی
حفاظت کرے ، اس لیے نہیں کہ اس کو تباہ کر دے۔ آخر اس کا کیا انعام ملا۔ ذرا
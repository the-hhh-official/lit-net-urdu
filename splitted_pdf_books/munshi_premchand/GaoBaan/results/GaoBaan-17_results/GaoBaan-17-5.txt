دیکھ کر حاصل کرتی ہے۔ اس میں غرض کا شائبہ بھی نہ تھا۔ شخص اپنے پن کا غرور تھا۔
و ہی محبت تھی لیکن شوہر کی آنکھیں بند ہوتے ہی اس کے پالے اور گود کے کھلائے
ہوئے بچے بھی اس کی گود سے چھین لیے گئے ۔ اس کا ان پر اب کوئی اختیار نہیں۔
اگر وہ جانتی کہ ایک دن یہ مسئلہ ضرور پیش ہو گا تو وہ چاہے روپے کو لٹا دیتی ، خیرات
کرتی، مگر تملکیت کی شیخ اپنے سینے میں نہ لگاتی ۔ کیا گرمیوں میں وہ منصوری یا نینی
تال نہ جاسکتی تھی۔ ایک کیا دو چار نوکر اور نہ رکھے جاسکتے تھے ۔ اگر وہ زیور ہی
بنوائی تو ایک ایک مکان کی قیمت کا ایک ایک زیور بنوا سکتی تھی ، مگر اس نے نفس کو
کبھی پاؤں نہ پھیلا نے دیا۔ کیا اس نفس کشی کا یہی صلہ تھا۔ جو چیز کل تک اس کی
تھی ، آج اس کی طرف وہ آنکھ اٹھا کر بھی نہیں دیکھ سکتی ۔ کل تک وہ دوسروں کی
پرورش کرتی تھی ، آج وہ خود دوسروں کی محتاج ہے۔
دفعتا اس کے دماغ میں ایک تغیر ہوا۔ وہ کیوں اپنے آپ کو بے کس سمجھے ۔
کیوں غیروں کے سامنے ہاتھ پھیلائے۔ دنیا میں لاکھوں ہی عورتیں دیدہ ریزی
کر کے اپنی زندگی بسر کرتی ہیں۔ کیا وہ کپڑے نہیں سہی سکتی تھی۔ کسی چیز کی چھوٹی
مونی دکان نہیں رکھ سکتی۔ لڑکوں کو بھی پڑھا سکتی ہے ۔ یہی تو ہو گا ۔ لوگ نہیں گے،
مگر اسے ہنسی کی کیا پروا۔ یہ اس کی ہنسی نہیں ہے۔ اپنی قوم کی رسم و رواج کی نہیں
ہے۔
شام کو دروازے پر کئی ٹھیلے والے آگئے ۔ منی بھوشن نے آکر کہا: میں نے
ایک مکان طے کر لیا ہے۔ آپ جو چیز میں کہیں لدوا کر بھیج دوں ۔“
رتن نے بے اعتنائی کے ساتھ کہا: " مجھے کسی چیز کی ضرورت نہیں ، نہ تم میرے
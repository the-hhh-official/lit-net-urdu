بھی اسی سوار کی سی تھی ۔ اس سوار کی طرح وہ آہستہ آہستہ زندگی کے مرحلے طے
کرتی جاتی تھی۔ کبھی کبھی وہ گھوڑے پر جھنجھلاتی ہو گی ۔ دوسرے سواروں کو آگے
بڑھتا دیکھ کر اسے خواہش ہوتی ہو گی کہ اس کا گھوڑا بھی اتنا ہی تیز خرام ہوتا لیکن وہ
رنجیدہ نہ تھی ۔ اپنے نصیبوں کو نہ روتی تھی۔ وہ گائے کی طرح تھی جو ایک پیلی کی
بگھیا کے بندھن میں پڑ کر اپنی ناند کے بھوسے کھلی میں مگن رہتی ہے۔ سامنے
ہرے بھرے میدان ہیں ، اس میں اشتہا انگیز گھا میں لہرا رہی ہیں ، مگر رہی تو ڑ کر
کبھی ادھر نہیں جاتی۔ اس کی اس رسی اور لوہے کی زنجیر میں کوئی فرق نہیں ہے ۔
عالم شباب میں محبت کی اتنی پیاس نہیں ہوتی جتنی خودنمائی کی یہ پیاس بعد کو
آتی ہے۔ رتن کو خود نمائی کے بھی سامان ملے ہوئے تھے۔ اس کا شباب میں مست
دل اپنی زیبائش اور آرائش میں خوش تھا ۔ یہی مذاق ، سیر و تفریح ، کھانا پینا یہی اس
کی زندگی تھی ۔ اس سے گہرے پانی میں اسے جانے کی نہ خواہش تھی ، نہ غرض۔
فارغ البالی بہت کچھ رنج و محن کا ازالہ کرتی رہتی ہے۔ اس کے پاس اتنی مصیبتوں
کو بھلانے کے لیے کتنے ہی سامان ہیں۔ سینما ہے۔ سیر و سیاحت ہے۔ کتابوں کا
معاملہ ہے۔ سرو دوستار ہے۔ پالتو جانور ہیں، لیکن افلاس کو بھلانے کا انسان کے
پاس کوئی ذریعہ نہیں ۔ بجز اس کے کہ وہ روئے ، اپنی تقدیر کو کو سے اور دنیا سے مایوس
ہو کر خودکشی کرلے۔ رتن کی تقدیر نے پلٹا کھایا تھا۔
اور یہ ہوا اپنے ہی ہاتھوں ۔ پنڈت جی ان آدمیوں میں تھے، جنہیں موت کی
فکر نہیں ہوتی ۔ انہیں کسی طرح یہ خیال ہو گیا تھا کہ دائم المریض آدمی اگر احتیاط اور
پر ہیز سے رہے تو اس کی عمر دراز ہو سکتی ہے۔ وہ پر ہیز اور احتیاط کے دائرے سے
لیے کوئی مکان لو۔ جس پر میرا کوئی اختیار نہیں ، وہ میں ہاتھ سے بھی نہیں چھوتی۔
میں اپنے گھر سے لے کر کچھ نہیں آئی تھی، اسی طرح لوٹ جاؤں گی ۔“
منی بھوشن نے شرمندہ ہو کر کہا : " آپ کا سب کچھ ہے ۔ یہ آپ کیسے کہتی ہیں
کہ آپ کا کچھ اختیار نہیں ۔ آپ وہ مکان دیکھ لیں۔ میں تو سمجھتا ہوں ، آپ کو کوئی
تکلیف نہ ہو گی ؟“
رتن نے طنزیہ انداز سے کہا: اتنا بڑا مکان لے کر میں کیا کروں گی۔ میرے
لیے ایک کوٹھڑی ہی کافی ہے، جو دو روپیہ میں مل جائے گی ۔ سونے کے لیے زمین
ہی ہے۔ احسان کا بوجھ سر پر جتنا ہی کم ہو ، انتاہی اچھا۔
منی بھوشن نے عاجزی سے کہا: آخر آپ چاہتی کیا ہیں؟ کچھ تو کیسے؟
رتن نے جواب دیا : ” میں کچھ نہیں چاہتی ۔ میں اس گھر کا ایک تنکا بھی اپنے
ساتھ نہ لے جاؤں گی۔ جس چیز پر میرا کوئی اختیا رنہیں ، وہ میرے لیے ویسی ہی
ہے جیسے کسی غیر کی چیز تم ان چیزوں کے مالک ہوتے جاؤ میں ذرا بھی برا نہیں
مانتی ۔ رحم کی چیز نہ زبردستی لی جاسکتی ہے، نہ زبردتی دی جاسکتی ہے۔ دنیا میں
ہزاروں بیوہ عورتیں پڑی ہوئی ہیں۔ میں بھی انہی میں سے ایک ہوں ۔ میں بھی
انہیں کی طرح مزدوری کروں گی اور نہ کر سکوں گی تو کسی گڑھے میں ڈوب مروں
گی۔ جو اپنا پیٹ بھی نہ پال سکے، اسے زندہ رہ کر دوسروں کے اوپر بار بنے کا حق
نہیں ہے ۔
یہ کہتی ہوئی رتن گھر سے نکلی اور دروازہ کی طرف چلی۔ منی بھوشن نے اس کا
راستہ روک کر کہا۔ اگر آپ کی مرضی نہ ہوتو میں ابھی بنگلہ نہ بچوں؟“
معلوم تو ہو۔"
رمانے دبی ہوئی آواز سے کہا: " ابھی تو وعدے ہی وعدے ہیں ۔
جالپا نے ناگن کی طرح پھنکار کر کہا: " یہ سن کر مجھے بڑی خوشی ہوئی۔ ایشور
سے یہی دعا کر رہی تھی لیکن تم جیسے موم کے پتلوں کو پولیس کبھی ناراض نہیں کرے
گی۔ جاؤ شوق سے زندگی کے مزے لوٹو۔ میں نے تم سے پہلے ہی کہہ دیا تھا اور
آج پھر کہتی ہوں کہ میرا تم سے کوئی رشتہ نہیں ہے۔ میں نے سمجھ لیا کہ تم مر گئے تم
بھی سمجھ لو کہ میں مر گئی ۔ بس جاؤ۔ میں عورت ہوں اگر کوئی سختیاں کرا کر مجھ سے
ایسی شرمناک حرکت کرانے کی کوشش کرے تو چاہے اسے نہ مارسکوں ، مگر اپنی
گردن پر چھری چلا لوں گی ۔ کیا تم میں عورتوں کے برابر بھی ہمت نہیں ہے ؟"
رمانے عاجزی سے گڑ گڑا کر کہا: " تم میرا کوئی عذر نہ سنو گی ؟"
جالپا نے کہا: نہیں !
" تو میں منہ میں کالکھ لگا کر کہیں ، نکل جاؤں؟"
" تمہاری خوشی"
رما ایک لمحہ تک سر جھکائے کھڑا رہا۔ تب آہستہ آہستہ برآمدے کے نیچے جا کر
جگہ سے بولا: " دادا آئیں تو کہہ دینا مجھ سے ذرا دیر کے لیے مل لیں۔ جہاں کہیں آ
جاؤں گا ۔"
جگو نے پھل کر کہا: " کل یہیں چلے آنا ۔"
رمانے موٹر پر بیٹھتے ہوئے کہا: یہاں اب نہ آؤں گا دادی۔"
موٹر چلی گئی تو جالپا نے حاسدانہ انداز سے کہا: موٹر دکھانے کو آئے تھے جیسے ۔
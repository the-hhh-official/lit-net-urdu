باہر کبھی نہیں جاتے تھے۔ پھر موت کو ان سے کیا دشمنی تھی ۔ جو خواہ مخواہ ان کے پیچھے
پڑتی ۔ اپنی وصیت لکھنے کا خیال انہیں اس وقت آیا جب قریب المرگ ہوئے لیکن
رتن وصیت کا نام سنتے ہی اتنی پریشان اور غمگین ہوئی کہ پنڈت جی نے اسے اس
وقت ملتوی کرنا ہی مناسب سمجھا ۔ تب سے انہیں اتنا ہوش نہ آیا کہ وصیت
لکھواتے ۔
پنڈت جی کی وفات کے بعد رتن دنیا سے اس قدر بیزار ہوگئی کہ اسے کسی بات
کی بھی سدھ بدھ نہ رہی تھی۔ یہ وہ موقع تھا جب اسے خاص طور پر ہوشیار رہنا
چاہیے تھا۔ گویا دشمنوں نے اسے گھیر رکھا ہو مگر اس نے سب کچھ منی بھوشن پر چھوڑ
دیا اور اس منی بھوشن نے رفتہ رفتہ اس کا سارا اثاثہ ہضم کر لیا۔ ایسا سوانگ بھرا کہ
سادہ لوح رتن کو اس کی فتنہ انگیزیوں کی بھنک تک نہ ملی ۔ پھندا جب خوب کس گیا تو
اس نے ایک دن آکر رتن سے کہا:
آج بنگلہ خالی کرنا ہوگا۔ میں نے اسے بیچ دیا ہے ۔“
رتن نے تیز ہو کر کہا: "میں نے تو تم سے کہا ابھی بنگلہ نہ بیچوں گی ۔
منی بھوشن نے ظاہر داری کا پردہ اتار پھینکا اور بولا : ” آپ میں یہ بہت بڑا
عیب ہے کہ آپ ایک بات کہہ کر اسے بھول جاتی ہیں ۔ اس کمرے میں میں نے
آپ سے یہ ذکر کیا تھا اور آپ نے حامی بھری تھی۔ جب میں نے بنگلہ بیچ دیا تو
آپ یہ رنگ لائیں۔ یہ بنگلہ آج خالی کرنا ہو گا اور آپ کو میرے ساتھ چلنا ہو گا ۔“
میں بھی یہیں رہنا چاہتی ہوں ۔
میں آپ کو یہاں نہ رہنے دوں گا۔“
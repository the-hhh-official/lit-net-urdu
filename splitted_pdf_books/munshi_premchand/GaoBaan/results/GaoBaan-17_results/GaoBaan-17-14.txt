ہیں ۔ مجھے تو کوئی سو روپے بھی طالب دے تو نوکری نہ کروں ۔ اپنے روز گار کی بات
ہی دوسری ہے۔ اس میں آدمی کبھی تھکتا ہی نہیں۔ نوکری میں ت جہاں پانچ چھ
گھنٹے ہوئے کہ بدن ٹوٹنے لگا ۔ جھپکیاں آنے لگیں ۔
راستے میں اور کوئی بات چیت نہ ہوئی ۔ جالیا کا دل اپنی شکست ماننے کے
لیے کسی طرح راضی نہ ہوتا تھا۔ وہ نا کام ہو کر ایک ناظر کی بے تعلقی سے اس
تماشے کو دیکھنے پر قناعت نہ کر سکتی تھی۔ وہ اس تماشے میں شریک ہو کر اپنا پارٹ ادا
کرنے کے لیے بے قرار ہو رہی تھی۔ کیا ایک بار پھر رما سے ملاقات ہو گی ۔ اس
کے دل میں ان آتشیں الفاظ کا ایک شعلہ سا دہک رہا تھا، جو وہ اس سے کہنا چاہتی
تھی۔ اسے رہا پر ذرا بھی رحم نہ آتا تھا۔ اس سے شمہ بھر بھی ہمدردی نہ ہوتی تھی ۔ وہ
اس سے کہنا چاہتی تھی۔ تمہاری دولت اور تمہارا عہدہ تم ہیں مبارک ہو۔ جالپا کی
نظروں میں اس کی کوئی وقعت نہیں ۔ جس نے ان حقیر چیزوں کے لیے اپنا ضمیر بیچ
دیا، اسے میں انسان نہیں سمجھتی تم انسان نہیں ہو تم حیوان بھی نہیں ہو ۔ نامر دہو،
جالیا کا چہرہ فرط غضب سے چمک اٹھا۔ غرور سے اس کی گردن تن گئی ۔ وہ
شاید سمجھتے ہوں گے، جاپا جس وقت مجھے چھے دار پگڑی باندھے گھوڑے پر سوار
دیکھے گی، پھولی نہ سمائے گی۔ جالیا اتنی کور باطن نہیں ہے۔ تم گھوڑے پر نہیں
آسمان پر اڑو ، میری نظروں میں قاتل ہو۔ میں نے چلتے چلتے سمجھایا تھا۔ اس کا
کچھ بھی اثر نہ ہوا ۔ کوئی مضائلہ نہیں۔ جالیا تمہاری محتاج نہیں ہے ۔
انگریج ہوتا تو نڈر ہو کر پولیس کو تنبیہ کرتا۔ ہمارے بھائی تو ایسے مکرموں
( مقدموں ) پر منہ کھولتے ڈرتے ہیں کہ کہیں سر کاران سے برا نہ مان جائے ۔ حج
صاحب پولیس کمشنر سے جرور کہیں گے۔ پھر یہ تو ہو گا کہ مکرمہ اٹھا لیا جائے ۔ یہی
ہوگا کہ کبھی نہ کھلنے پائے۔ کبھی کبھی کب گواہ بدلنے لگتا ہے تو پولیس والے اس کے
ساتھ بری بدعت کرتے ہیں ۔
جالپا کو اپنی گرفتاری کا خوف نہ تھا لیکن یہ خوف ضرور تھا کہ رما پر کہیں آفت نہ
آ جائے ۔ اس خوف نے اس کی ہمت پست کر دی۔ اس وقت ایک تکان معلوم
ہوئی۔ گویا سینکڑوں میل کی منزل پار کر آئی ہو۔
کچھ دور اور چلنے کے بعد اس نے دیبی دین سے پوچھا: اب تو ان سے
ملاقات نہ ہو سکے گی ؟
دیبی دین نے سر ہلا کر کہا: کسی طرح نہیں۔ پیرہ اور کڑا کر دیا جائے گا۔
چاہے وہ بنگلہ ہی چھوڑ دیا جائے اور اب ان سے ملاقات ہو ہی گئی تو کیا اب کسی
طرح اپنا بیان بدل نہیں سکتے ۔ دروگ ( دروغ ) حلفی میں پھنس جائیں گے ۔
کچھ دور اور چل کر جا لیا نے کہا: "میں سوچتی ہوں گھر چلی جاؤں ۔ یہاں رہ کر
اب کیا کروں گی ؟“
دیبی دین نے پر در دنگاہوں سے اس کی طرف دیکھ کر کہا: نہیں نہیں بہوا بھی
میں نہ جانے دوں گا۔ تم چلی جاؤ گی تو یہاں پل بھر بھی ہمارا جی نہ لگے گا۔ بڑھیا تو
رو رو کر جان دے دے گی۔ ابھی یہاں رہو ۔ دیکھو کیا فیصلہ ہوتا ہے۔ بھیا کو میں
اتنے کچے دل کا آدمی نہ سمجھتا تھا۔ نہ جانے لوگ کیسے سرکاری نوکری پر جان دیتے
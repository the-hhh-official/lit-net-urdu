رتن نے جلتی ہوئی آنکھوں سے اس کی طرف دیکھا۔ اس کا چہرہ تمتمایا ہوا تھا۔
آنسوؤں کے امنڈے ہوئے سیلاب کو روک کر بولی :
”میں نے کہہ دیا اس گھر کی کسی چیز پر میرا دعوی نہیں ہے۔ میں کرائے کی
لونڈی تھی۔ لونڈی کا گھر سے کیا تعلق۔ نہ جانے کس پانی نے یہ قانون بنایا تھا۔
اگر ایشور کہیں ہے اور اس کے یہاں انصاف ہوتا ہے تو ایک دن اس کے سامنے
اس پانی سے پوچھوں گی۔ کیا تیرے گھر میں ماں بہن نہ تھیں۔ تجھے اس کی تو ہین
کرتے شرم نہ آئی؟ اگر میری زبان میں اتنی طاقت ہوتی کہ اس کی آواز سارے
ملک میں پہنچ سکتی تو میں اپنی بہنوں سے کہتی ۔ بہنو! کسی مشترکہ خاندان میں شادی
مت کرنا اور اگر کرنا تو جب تک اپنا گھر الگ نہ بنالینا ، آرام کی نیند مت سونا ۔
خاندان تمہارے لیے پھولوں کی سیج نہیں، کانٹوں کا بستر ہے۔ تم ہیں پارلے
جانے والی کشتی نہیں ، تم نہیں نگل جانے والا جانور ہے۔“
شام ہوگئی تھی ۔ گرد سے بھری ہوئی پھاگن کی ہوا چلنے والوں کی آنکھوں میں
دھواں جھونک رہی تھی ۔ رتن چادر سنبھالتی ہوئی سڑک پر چلی جارہی تھی ۔ راستہ میں
کی پہچان کی عورتوں نے اسے ٹوکا، کئی نے اپنی موٹر روک لی اور اسے بیٹھنے کو کہا ،
مگر رتن کو ان کی ہمدردی تیرگی لگ رہی تھی ۔ وہ تیزی سے قدم اٹھاتی ہوئی جالیا
کے گھر جارہی تھی ۔ آج اس کی اصلی زندگی کا آغاز ہوا تھا۔
(42)
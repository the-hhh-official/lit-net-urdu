(43)
ایک مہینہ گزر گیا ۔
جالپا کئی دن تک بہت بے قرار رہی۔ کئی بار جنون سا ہوا کہ سارا واقعہ کسی
اخبار میں چھپوا دے ، لیکن دل کی گہرائیوں میں چھپی ہوئی کوئی طاقت اس کی زبان
بند کر دیتی تھی۔ رما کی طرف سے وہ بے تعلق ہو گئی تھی ۔
اس کے اوپر اب اسے غصہ نہ آتا تھا ، رحم بھی نہ آتا تھا۔ صرف ایک بے نیازی
تھی۔ اس کے مر جانے کی خبر پا کر شاید اس کی آنکھوں میں آنسو نہ آتے ۔ ہاں
اسے تقدیر کا ایک کھیل سمجھ کر تھوڑی دیر کے لیے رنجیدہ ہو جاتی۔ شادی کا وہ رشتہ
باقی تھا۔ اس درمیان میں اس نے رہا کو کئی بار اپنے مکان کے سامنے سے جاتے
دیکھا۔ اس کی آنکھیں کسی کی تلاش کرتی ہوئی معلوم ہوتی تھیں ۔ ان آنکھوں میں
کچھ شرم تھی۔ کچھ عذر تقصیر تھا لیکن جالپا نے کبھی اس کی طرف آنکھ نا اٹھائی۔
وہ شاید اس وقت آ کر اس کے پیروں پر گر پڑتا تب بھی وہ اس سے مخاطب نہ
ہوتی۔ رما کی اس نفرت انگیز خود غرضی نے جالپا کے دل کو مجروح کر دیا تھا۔ پھر بھی
اس رشتہ الفت کانشان ابھی قائم تھا۔
رما کی محبت آمیز بے خودی ، جسے دیکھ کر ایک دن وہ خوشی سے متوالی ہو جاتی
تھی کبھی کبھی اس کے باطن میں چھپی ہوئی تاریکی میں ایک غمناک ٹمٹماتی ہوئی شمع
مزار کی طرح چیک اٹھتی لیکن پھر اس تاریکی اور غم کا پردہ پڑ جاتا ۔
وہی جالیا ، جو پہلے بات بات پر ضد کیا کرتی تھی ، اب خدمت ، ایثار اور حلیم کی
صورت بنی ہوئی تھی۔ جگو منع کرتی رہتی، پر وہ اندھیرے ہی میں سارے گھر میں
جھاڑو لگا آتی ۔ چو کا بر تن کر ڈالتی۔ آٹا گوندھ کر رکھ دیتی ۔ بڑھیا کو صرف روٹی بنانا
باقی رہ جاتی۔ بڑھیا اس کو ٹھیل بھال کر رسوئی میں لے جاتی اور کچھ نہ کچھ کھلا دیتی۔
دونوں میں ماں بیٹی کی محبت ہو گئی تھی ۔
مقدمہ کی کاروائیاں ختم ہو چلی تھیں ۔ دونوں طرف کے وکیلوں کی بحث ختم ہو
چکی تھی۔ صرف فیصلہ سنانا باقی تھا۔ آج اس فیصلے کی تاریخ تھی ۔ آج علی الصبح گھر
کے کام دھندے سے فرصت پا کر جالپا روزانہ اخبار والے کی آواز پر کان لگائے
بیٹھی تھی ۔ گویا آج اس کی تقدیر کا فیصلہ ہونے والا ہے ۔
اتنے میں دیبی دین نے اخبارا کر اس کے سامنے رکھ دیا۔ جالیا اخبار پر ٹوٹ
پڑی اور آج کا فیصلہ پڑھنے لگی ۔ فیصلہ کیا تھا ایک خیالی افسانہ تھا، جس کا ہیرو رما
تھا۔
بج نے بار بار اس کی تو تعریف کی تھی ۔ سارا متقدمہ اس کے بیانات پر مبنی تھا۔
دیبی دین نے پوچھا: ” فیصلہ چھپا ہے ؟“
جالپا نے اخبار پڑھتے ہوئے کہا: ” ہاں تو ۔
” کس کی سزا ہوئی ؟“
کوئی نہیں چھوٹا ۔ ایک کو پھانسی کی سزا ہوئی ۔ پانچ کو دس دس سال کی اور آٹھ
کو پانچ پانچ سال کی ۔ پھانسی اس و نیش کو ہو گی ۔
یہ کہہ کر اس نے اخبار پھینک دیا اور ایک لمبی سانس لے کر بولی : ” ان بیچاروں
کے بال بچوں کا نہ جانے کیا حال ہو گا ؟“
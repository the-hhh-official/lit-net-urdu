آپ کو دس پندرہ روپے کا مکان کافی ہو گا۔ گزارا کے لیے پچاس روپے مہینہ کا
انتظام میں نے کر دیا ہے ۔ کل مطالبات ادا کرنے کے بعد اس سے زیادہ گنجائش
ہی نہیں ہے ۔
رتن نے کوئی جواب نہ دیا۔ کچھ دیر وہ مفلوج کسی بیٹھی رہی ۔ پھر موٹر منگوائی اور
سارا دن وکیلوں کے پاس دوڑتی رہی ۔ کتنے ہی وکیلوں سے پنڈت جی کا یارانہ
تھا۔ ہر ایک نے ان کی حالت سن کر رنج کیا اور وکیل صاحب کے وصیت نہ لکھ
جانے پر تعجب کرتے رہے۔ اب اس کے لیے صرف ایک ہی راستہ تھا۔ وہ یہ
ثابت کرے کہ وکیل صاحب اور ان کے بھائی میں علیحدگی ہو گئی تھی اور یہ ثابت
کرنا کچھ مشکل نہ تھا۔ تو رتن کا اس جائیداد پر قبضہ ہو جائے گا، ورنہ اس کے لیے
کوئی چارہ نہ تھا ۔
رتن شام کو گھر لوٹ آئی ۔ اس نے فیصلہ یا جو کچھ میرا نہیں ہے، اسے لینے کے
لیے میں جھوٹ کا سہارا نہ لوں گی۔
اتنے دنوں میں وہ اپنے آپ کو اس گھر کی مالکن سمجھتی رہی۔ یہ کتنی بڑی غلطی
تھی۔ شوہر کی زندگی میں جو لوگ اس کا منہ تا کتے تھے ، وہ آج اس کے مخدوم بنے
ہوئے ہیں۔ یہ ذلت رتن جیسی خود دار عورت کے لیے نا قابل برداشت تھی ۔ مانا
کمائی پنڈت جی کی تھی لیکن یہ گاؤں تو اس نے خریدا تھا۔ کئی مکان تو اس کے اپنے
ہی ہاتھوں سے بنوائے تھے۔ اس نے ایک لمحے کے لیے بھی یہ خیال نہ کیا تھا کہ
ایک دن یہ جائیداد اس کی زندگی کی کفیل ہو گی ۔ اسے اس جائیداد کے خریدنے میں
اس کی ترقی اور تنظیم میں وہی مسرت ہوتی تھی ، جو ماں اپنی اوالا کو پھلتے پھولتے
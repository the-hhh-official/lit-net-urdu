تلاش کروں گی ۔“
جالیا: میرے نگین میں ایسے کون سے روپ لگے ہیں۔ بازار میں اس سے
بہت اچھے مل سکتے ہیں ۔“
رتن میں تو اس نمونے کے چاہتی ہوں ۔“
جالیا: اس نمونے کا تو بنا بنایا بہت مشکل سے ملے گا اور بنوانے میں مہینوں کا
جھنجٹ ۔ اگر صبر نہ آتا ہو تو میرا ہی نگین لے لو۔ میں پھر بنوالوں گی۔“
رتن نے اچھل کر کہا: ” واہ کیا تم اپنا نگین دے دو تو کیا کہنا ہے۔ موسلوں
ڈھول بجاؤ۔ چھ سو کا تھا نا ؟“
جالیا : ہاں تھا تو چھ سو کا مگر مہینوں صراف کی دکان کی خاک چھانی پڑی تھی۔
جڑائی تو خود بیٹھ کر کروائی تھی۔ تمہاری خاطر دے دوں گی۔“
جالپا نے نگین نکال کر رتن کے ہاتھ میں پہنا دیئے ۔ رتن کا چہرہ ایسا شگفتہ ہو گیا
گویا کسی کنگلے کو پارس مل گیا ہو۔ احسان مندانہ انداز سے بولی :
تم جتنا کہو، اتنا دے دوں تم نہیں دبانا چاہتی۔ تمہارے لیے یہی کیا کم
ہے کہ تم میری اتنی خاطر کر رہی ہو ۔ مگر ایک بات ہے ابھی میں سب روپے نہ دے
سکوں گی۔ اگر دو سو روپے پھر دے دوں تو کچھ ہرج ہے؟“
جالیا نے فراخدلی سے کہا: ”کچھ بھی ہرج نہیں، کچھ بھی مت دو۔“
رتن: نہیں، اس وقت میرے پاس چار سو روپے ہیں۔ یہ میں دیئے جاتی
ہوں۔ میرے پاس رہیں گے تو کسی دوسرے کام میں خرچ ہو جائیں گے ۔
میرے ہاتھ میں تو روپے لگتے ہی نہیں کیا کروں ۔ جب تک خرچ نہ ہو جائیں،
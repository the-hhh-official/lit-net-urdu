جا گیشری : "لڑ کے اس وقت کہاں جائیں گے۔ ان کا کیا ٹھیک ہے۔ کہیں
شطرنج ہو رہی ہو گی ۔ تھوڑی دیر اور دیکھ لو۔ پھر کھانا اٹھا کر رکھ دینا ۔ کوئی کہاں تک
انتظار کرے ۔“
جالپا نے اس کا کوئی جواب نہ دیا۔ دفتر کی کوئی بات اس سے نہ کہیں۔ جا گیشری
سن کر گھبرا جاتی اور اسی وقت رونا پیٹنا شروع کر دیتی ۔ وہ اوپر جا کر لیٹ گئی اور
پھوٹ پھوٹ کر رونے لگی ۔ رہ رہ کر ایسی بے قرار ہو جاتی تھی کہ اس کا سانس تیز
چلنے لگتا تھا۔ بار بار خیال آتا اگر رات بھر نہ آئے تو کیا کرنا ہوگا ۔ جب تک کچھ پتا
نہ چلے کہ وہ کدھر گئے تب تک کوئی جائے تو کہاں جائے ۔ آج اس کے ضمیر نے
پہلی بار تسلیم کیا کہ یہ سب اس کی کرنی کا پھل ہے۔ مانا کہ اس نے زیوروں کے
لیے کبھی ضد نہیں کی ، لیکن اس نے کبھی صاف طور پر منع بھی تو نہیں کیا۔ اگر چوری
ہو جانے کے بعد اس نے کہرام نہ مچایا ہوتا تو آج یہ نوبت کیوں آتی ۔ مایوسی کی
حالت میں جالپا اپنے ہی کو مطعون کرنے لگی ۔ وہ جانتی تھی ، رما رشوت لیتا ہے۔
اس کا خرچ آمدنی سے زیادہ ہے۔ پھر بھی اس نے کبھی منع نہیں کیا۔ اس نے خود
کیوں اپنی چادر کے باہر پاؤں پھیلایا۔ کیوں اسے روز سیر و تفریح کی سوجھتی تھی۔
جب رما سے تھے 11 کر دیتا ہے تو کیوں پھولی نہ سناتی تھی۔ اس ذمہ داری کو بھی
جا لیا اس وقت اپنے اوپر ہی لے رہی تھی ۔ کیوں اسے یہ سمجھ نہ آئی کہ آمدنی سے
زیادہ خرچ کرنے کی سزا ایک دن بھگتنی پڑے گی ۔ اب اسے ایسی کتنی ہی باتیں یاد
آرہی تھیں، جن سے رہا کی پریشانی اور بے اطمینانی کا اظہار ہوتا تھا مگر اس نے
کبھی ان معاملات کی طرف دھیان نہ دیا۔
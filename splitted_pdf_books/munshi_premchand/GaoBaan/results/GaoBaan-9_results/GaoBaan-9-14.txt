جالیا انہیں افسوس ناک خیالات میں ڈوبی نہ جانے کب تک بیٹھی رہی ۔ جب
چوکیداروں کی سیٹیوں کی آواز اس کے کانوں میں آئی، تو وہ نیچے جا کر جا گیشری
سے بولی :
وہ اب تک نہیں آئے ۔ آپ چل کر کھانا کھا لیجیے۔“
جا گیشری بیٹھے بیٹھے جھپکیاں لے رہی تھی۔ چونک کر بولی۔ " کہاں چلے گئے
"تھے ؟
جالیا : ” وہ تو اب تک نہیں آئے ۔“
جا گیشری : اب تک نہیں آئے ۔ آدھی رات تو ہو گئی ہو گی ۔ جاتے وقت تم
سے کچھ کہا بھی نہیں ؟
جالیا : ” کچھ بھی نہیں ۔“
جا گیشری : تم نے تو کچھ نہیں کہا؟
جالیا : ” میں بھلا کیا کہتی ؟“
جا گیشری : تو میں تمہارے دادا جی کو جا کر جگاؤں؟“
جالیا: اس وقت جگا کر کیا کیجیے گا۔ آپ چل کر خود کھا لیجیے ۔“
جا گیشری : ”مجھ سے اب کچھ نہ کھایا جائے گا۔ ایسا من موجی لڑکا ہے کہ کچھ کہا
نہ سنا، نہ جانے کہاں بیٹھ رہا۔ کم سے کم کہا تو دیتا کہ میں اس وقت نہ آؤں گا۔
جا گیشری پھر لیٹ رہی ، مگر جا لیا اسی طرح بیٹھی رہی ۔ یہاں تک کہ ساری
رات گزرگئی ۔ پہاڑی رات ، جس کا ایک پل ایک ایک برس کی طرح کٹ رہا تھا ۔
(23)
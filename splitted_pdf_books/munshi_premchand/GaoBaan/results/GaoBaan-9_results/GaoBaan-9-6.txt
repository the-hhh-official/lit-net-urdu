عورتیں زیوروں سے لدی ہوئی ہوتی ہیں۔ جب اور ضروری کاموں سے روپے
بچتے جب زیور بھی بن جاتے ہیں۔ پیٹ اور تن کاٹ کر چوری یا بے ایمانی کر کے تو
زیور نہیں بنوائے جاتے۔ کیا انہوں نے مجھے اتنا خود غرض سمجھ لیا ہے۔
اس نے سوچا رما اپنے کمرے میں ہوں گے۔ چل کر پوچھوں کون کون سے
زیور چاہتے ہیں۔ صورت حال اتنی خطرناک ہے۔ اس کا خیال کر کے اس کے دل
پر غصے کے بجائے خوف طاری ہو گیا۔ وہ بڑی تیزی سے نیچے اتری۔ اسے یقین
تھا کہ رما نیچے بیٹھے ہوئے اس کا انتظار کر رہے ہوں گے ، مگر مرے میں آئی تو ان کا
پتہ نہ تھا۔ سائیکل رکھی ہوئی تھی۔ فوراً دروازے سے جھانکا۔ سڑک پر بھی نہیں ۔
کہاں چلے گئے۔ دونوں لڑکے اسکول گئے تھے۔ کسی کو بھیجے کہ جا کر انہیں بلا
الا وے۔ اس کے دل پر موہوم دہشت کا غلبہ ہوا۔ فوراً او پر گئی۔ گلے کا ہار اور ہاتھ
کے شکن رو مال میں باند ھے۔ پھر نیچے اتری ۔ سڑک پر آ کر ایک تانگہ لیا اور
کوچوان سے بولی :
” چنلی کچہری چلو۔ اسے افسوس ہو رہا تھا کہ اتنی پس و پیش میں کیوں پڑی
رہی؟ کیوں نہ فورا زیور اتار کر انہیں دے دیتے ۔“
راستہ میں وہ دونوں طرف غور سے دیکھتی جاتی تھی۔ کیا اتنی جلدی دور نکل
آئے۔ شاید دیر ہو جانے کے باعث وہ بھی آج تانگے پر ہی گئے ہوں نہیں تو
اب تک ضرور مل گئے ہوتے ۔ تانگے والے سے بولی :
کیوں جی تم نے ابھی کسی بابوجی کو تانگے پر جاتے دیکھا ہے؟“
تانگے والے نے کہا:
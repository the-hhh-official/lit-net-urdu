اس وقت جالیا آپڑی۔ یہ الفاظ اس کے کانوں میں پڑ گئے ۔ ان سات دنوں
میں اس کی صورت ایسی بدل گئی تھی کہ پہچاننا مشکل تھا۔ روتے روتے آنکھیں
سوجھ آئی تھیں منشی جی کے یہ بے رحمانہ الفاظ سن کر جیسے زخم پر نمک پڑ گیا۔ بولی :
ہاں آپ انہیں سیدھے میرے پاس بھیج دیجیے۔ میں یا تو انہیں سمجھا دوں گی
یا ان کے دام چکا دوں گی ۔“
دیا نا تھ نے برہم ہو کر کہا۔ " کیا دے دو گی تم ۔ سات سو تو ایک ہی صراف
کے ہیں۔ ابھی کے پیسے دیئے ہیں تم نے ۔
جالیا : ” اس کے گہنے موجود ہیں ۔ مشکل سے دو چار بار پہنے گئے ہوں گے ، وہ
آئے تو میرے پاس بھیج دیجئے ۔ میں اس کی چیزیں واپس کر دوں گی۔ بہت ہو
گا۔ دو چار روپے تاوان کے لیے لے گا۔
یہ کہتی ہوئی وہ اوپر جارہی تھی کہ رتن آگئی اور گلے سے لگاتے ہوئے بولی :
کیا اب تک کوئی خبر نہیں ملی ؟
جالیا پر ان الفاظ میں ہمدردی اور محبت کا تسلی بخش اثر ہوا ۔ یہ غیر ہو کر اتنی دلگیر
ہے اور یہاں اپنے ہی ساس سسر ہاتھ دھو کر پیچھے پڑے ہیں ۔ ان اپنوں سے تو
غیر ہی اچھے ۔ آنکھوں میں آنسو بھر کر بولی:
بھی تو کچھ خبر نہیں بہن “
رتن : " یہ کیا ابت ہوئی ۔ تم سے کچھ تکرارتو نہیں ہو گئی ؟“
جالیا: ذرا بھی نہیں قسم کھاتی ہوں ۔ انہوں نے نوٹوں کی چوری ہونے کا مجھ
سے ذکر ہی نہیں کیا۔ اگر اشارہ کر دیتے تو میں روپے دے دیتی۔ جب وہ دو پہر
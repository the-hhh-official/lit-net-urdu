ایک رہتی ہے۔ تم کبھی آنا تو دکھاؤں گا۔ اب بھی اسے گہنوں کا شوق ہے۔ سونے
کی بالیاں اور سونے کی ہنسلی پہنے دکان پر بیٹھی رہتی ہے۔ جب کہا تیرتھ کر آئیں تو
بولی تمہارے تیرتھ کے لیے کیا اپنی دکان مٹی میں ملادوں۔ آدمی کی ہوس ایسی
ہوتی ہے، آج میرے کل دوسرا دن ۔ مگر دکان نہ چھوڑے گی ، نہ کوئی آگے نہ کوئی
پیچھے۔ نہ کوئی رونے والا ، نہ کوئی ہنے والا ! مگر ہوس نہیں جاتی ۔ اب بھی کوئی نہ کوئی
گہنا بنواتی رہتی ہے۔ نہ جانے کب اس کا پیٹ بھرے گا۔ گھر گھر یہی حال ہے۔
جہاں دیکھو ہائے گہنے ! ہائے گہنے ! گہنے کے پیچھے جان دے دیں ۔ گھر کے
آدمیوں کو بھوکا ماریں ۔ گھر کی چیزوں کو کوڑا کر دیں اور کہاں تک کہوں ۔ اپنی آبرو
تک بیچ دیں۔ چھوٹے بڑے امیر غریب سبھی کو یہی روگ لگا ہوا ہے۔ کلکتہ میں
کہاں کام کرتے ہو بھیا ؟“
رما: ما بھی تو جا رہا ہوں قسمت آزمانے ۔ دیکھوں کوئی نوکری چاکری ملتی ہے
یا نہیں ؟
دین: تو پھر میرے یہاں ٹھہرنا۔ نیچے دو کوٹھڑیاں ہیں اور ایک دالان ۔ اوپر
ایک کوٹھڑی اور چھت ہے ۔ آج بیچ دوں تو دس ہزار ملیں ۔ اوپر والی کوٹھڑی تمہیں
دے دوں گا ۔ جب کہیں کام مل جائے ، اپنا گھر لے لینا ۔ پچاس سال ہوئے گھر
سے بھاگ کر ہوڑ سے گیا تھا ۔ دانے دانے کو محتاج تھا ۔ تب سے سکھ بھی دیکھے اور
دکھ بھی دیکھے ۔ اب تو یہی کہتا ہوں بھگوان لے چلو ۔ ہاں بڑھیا جیتی رہے۔ نہیں تو
اس کی دکان کون لے گا۔ گھر کون لے گا اور گہنے کون لے گا؟“
یہ کہہ کر دیی دین پھر ہنسا۔ وہ اتنا زندہ دل، اتنا خوش مزاج تھا کہ رما تعجب کر
نظر دوڑائی لیکن رہا کسی طرف سے آتا نہ دکھائی دیا ۔
جب شام ہوگئی اور رما گھر نہ آیا تو جالپا کی طبیعت گھبرانے لگی۔ آخر کہاں چلے
گئے ۔ اگر کسی دوست کے گھر ہوتے تو کیا اب تک نہ لوٹتے۔ معلوم نہیں جیب میں
کچھ ہے یا نہیں۔ بیچارے دن بھر سے نہ جانے کہاں کہاں بھٹک رہے ہوں گے۔
وہ پھر پچھتانے لگی۔ ان کا خط پڑھتے ہی اس نے کیوں نہ ہار نکال کر دے دیا۔
کیوں پس و پیش میں پڑ گئی۔ وہ بیچارے مارے شرم کے گھر نہ آتے ہوں گے۔
چراغ جل گئے تو اس سے ضبط نہ ہو سکا ۔ سوچا شاید رتن سے کچھ پتا چلے لیکن
اس کے بنگلے پر گئی تو معلوم ہوا آج تو وہ ادھر آئے ہی نہیں ۔
تب جالیا نے ان بھی میدانوں اور پارکوں کو چھان ڈالا۔ جہاں رما کے ساتھ
وہ اکثر گھومنے جایا کرتی تھی اور نو بجتے بجتے مایوس ہو کر گھر واپس آئی۔ اب تک
اس نے اپنے آنسوؤں کو روکا تھا۔ شاید کچھ امید تھی کہ گھر پر آگئے ہوں لیکن جب
گھر میں قدم رکھتے ہی اسے معلوم ہو گیا کہ وہ اب تک نہیں آئے ، تو اس کی
آنکھوں سے آنسو بہنے لگے۔ یہ شبہ اب مضبوط ہو گیا کہ وہ کہیں چلے گئے۔ ایک
موہوم کی امید تھی کہ شاید میرے پیچھے آئے ہوں اور پھر چلے گئے ہوں ۔ جا کر
جا گیشری سے پوچھا:
آئے ہی نہیں ۔ یا دوستوں میں بیٹھے گپ شپ کر رہے ہوں گے ۔ گھر تو
سرائے ہے۔ دس بجے گھر سے نکلے تھے ، اب تک پتا نہیں ۔
جالیا: وہ دفتر سے گھر آ کر تب کہیں جاتے تھے ۔ آج تو آئے ہی نہیں۔ دفتر
بھی نہیں گئے ۔ کہے تو گوپی بابو کو بھیج دوں ۔ جا کر دیکھیں کہاں رہ گئے ۔“
ہاتھ منہ دھو ڈالو ۔
رما نے لوٹا اٹھایا ہی تھا کہ جالپا نے آکر تند لہجہ میں کہا۔ ” مجھے میرے گھر پہنچا
دو اس وقت ۔ “
رما نے لوٹا رکھ لیا اور اس کی طرف تکنے لگا گویا بات اس کی سمجھ میں نہ آئی ہو۔
جا گیشری بولی۔ ” کیسی بات کہتی ہو بہو بھلا اس طرح کہیں بہو بیٹیاں بدا
ہوتی ہیں ۔“
جاپا نے جھلاہٹ سے کہا۔ ” میں ان بہو بیٹیوں میں سے نہیں ہوں ۔ میرا
جس وقت جی چاہے گا جاؤں گی۔ جس وقت جی چاہے گا آؤں گی۔ جب یہاں
کوئی میری بات نہیں پوچھتا تو میں بھی کسی کو اپنا نہیں سمجھتی۔ میں چڑیا نہیں ہوں
جس کا پنجرہ اور دانہ پانی رکھ کر بند کر دیا جائے ۔ میں بھی آدمی ہوں ۔ اب اس گھر
میں ایک لمحہ بھر نہ رہوں گی ۔ اگر کوئی میرے ساتھ نہ جائے گا تو میں اکیلی ہی چیل
جاؤں گی۔ راہ میں کوئی بھیڑ یا نہیں بیٹھا ہے جو مجھے اٹھا لے جائے گا۔“
رما نے پوچھا ۔ آخر کچھ معلوم بھی تو ہو کیا بات ہے؟“
بات کچھ نہیں ہوئی۔ اپنا جی ہے یہاں نہیں رہنا چاہتی ۔“
بھلا اس طرح جاؤ گی تو تمہارے گھر والے کیا کہیں گے یہ تو سوچو ؟“
یہ سب سوچ چکی ہوں اور زیادہ نہیں سوچنا چاہتی ۔ میں جا کر اسباب
باندھتی ہوں اور اسی گاڑی سے جاؤں گی ۔“
یہ کہہ کر جا لیا اوپر چلی گئی ۔ رما بھی پیچھے یہ سوچتا ہوا چلا کہ اس کا غصہ کیسے ٹھنڈا
کروں ۔
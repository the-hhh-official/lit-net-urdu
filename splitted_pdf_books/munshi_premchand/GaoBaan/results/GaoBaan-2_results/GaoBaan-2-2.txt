دیا نا تھ نے فیصلہ کن لہجہ میں کہا۔ ”شرم کرنے کا یہ موقع نہیں ہے ۔“
رمانا تھ نے جھینپتے ہوئے کہا۔ ”مانگ تو میں بھی نہیں سکتا۔ ہاں! کیسے
اٹھا لاؤں؟“
دیا نا تھ نے حیرت میں آکر پوچھا۔ ”اٹھا لاؤ گے اس سے چھپا کر ۔“
رمانے ترش ہو کر کہا۔ ”اور آپ کیا سمجھ رہے ہیں ؟“
دیا نا تھ نے پیشانی پر ہاتھ رکھ لیا اور ایک لمحے کے بعد بولے۔ ”نہیں میں
نے جال کبھی نہیں کیا اور نہ کبھی کروں گا۔ جال کروں ۔ اپنی بہو کے ساتھ چھی، چھی
جو کام آسانی سے ہو سکتا ہے اس کے لیے فریب ! کہیں اس کی نگاہ پڑ گئی تو
تمہیں دل میں کیا سمجھے گی۔ مانگ لینا اس سے کہیں بہتر ہے۔“
رما نے کہا۔ ” آپ کو اس سے کیا مطلب ! مجھ سے چیزیں لے لیجیے گا۔ مگر
جب آپ جانتے تھے کہ ایک دن یہ نوبت آئے گی تو اتنے زیور لے جانے کی
ضرورت ہی کیا تھی ۔ مفت کا در دسر مول لیا۔ اس کھانے سے کیا فائدہ کہ پیٹ میں
درد ہونے لگے۔ میں تو سمجھ رہا تھا ، کہ آپ نے کوئی راستہ نکال لیا ہوگا۔ مجھے کیا
معلوم تھا کہ آپ یہ زحمت میرے سر ڈال دیں گے ۔ ورنہ میں ان تمام چیزوں کو
کبھی نہ لے جانے دیتا ۔ یہی تو ہوتا کہ ادھر والوں کو شکایت ہوتی ، مگر شکایتوں
ہمارا کیا نقصان تھا ۔ یہ تو گناہ بے لذت ہوا۔ بدنامی الگ ہوئی۔ پریشانی
سے
الگ ۔ میں یہ نہیں دکھانا چاہتا کہ ہم سب اتنے پھٹے حال میں ہیں۔ چوری
ہو جانے پر تو صبر کرنا ہی پڑے گا۔“
دیا نا تھے چپ ہو گئے ۔ اس جوش میں رما نے انہیں خوب کھری کھری سنائیں
غائب ہو گئی ۔ تین ہزار کے زیور کیسے بنیں گے؟ اگر نو کر بھی ہوا تو ایسا کون سا بڑا
عہدہ مل جائے گا۔ تین ہزار تو شاید تین پشتوں میں بھی جمع نہ ہوں ۔ وہ کوئی ایسی
تدبیر سوچ نکالنا چاہتا تھا جس سے وہ جلد سے جلد بے حساب دولت کا مالک ہو
جائے ۔ کہیں اس کے نام کوئی لاٹری نکل آتی تو پھر تو وہ جالپا کو زیوروں سے مڑھ
دیتا ۔ سب سے پہلے چندن ہار بنواتا ۔ اس میں ہیرے جڑوا دیتا۔ اگر آج اسے
جعلی نوٹ بنانا آجاتا تو ضرور بنا کر چلا جاتا ۔
ایک دن وہ شام تک نوکری کی تالش میں مارا مارا پھرتا رہا۔ شطرنج کی بداوت
اس کے کتنے ہی اچھے اچھے آدمیوں سے یارا نہ ہو گیا تھا، لیکن وہ شرم و لحاظ کے
مارے کسی سے اظہار حال نہ کرتا ۔ یہ بھی جانتا تھا کہ یہ خاطر داریاں اس وقت تک
ہیں جب تک وہ کسی کے سامنے مدد کے لیے ہاتھ نہیں پھیلاتا ۔ یہ آن ٹوٹی تو پھر
کوئی بات نہ پوچھے گا۔ کوئی ایسا نکتہ رس آدمی نہ نظر آتا تھا، جو سارے کیفیت
قیافے سے تاڑ جائے اور اسے کوئی معقول جگہ دلوا دے ۔ آج وہ بہت رنجیدہ تھا۔
دوستوں پر ایسا غصہ آرہا تھا کہ ایک ایک کو پھٹکارے اور آئیں تو دروازے ہی سے
دھتکار دے مگر وہ ذرا غور کرتا تو اسے معلوم ہو جاتا کہ اس معاملے میں دوستوں کا
اتنا قصور نہ تھا جتنا خود اس کا ۔ اس کا کوئی ایسا دوست نہ تھا، جس سے اس نے بڑھ
بڑھ کر باتیں نہ بنائی ہوں ۔ یہ اس کی عادت تھی۔ گھر کی اصلی کیفیت کو وہ بد نامی
کے داغ کی طرح چھپاتا رہا اور اب وہ کسی سے اپنا درد دل نہیں کہہ سکتا۔ گھر میں
آ کر منہ لگائے ہوئے بیٹھ گیا۔
جا گیشری نے پانی لا کر رکھ دیا اور پوچھا۔ ”آج تم دن بھر کہاں رہے بیٹا ؟
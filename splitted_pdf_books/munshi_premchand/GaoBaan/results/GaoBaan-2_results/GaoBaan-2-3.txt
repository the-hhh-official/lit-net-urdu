اور وہ چپ چاپ سنتے رہے۔ آخر جب نہ سنا گیا تو اٹھ کر پھر کتب خانے میں چلے
گئے ۔ یہ ان کا روز کا دستور تھا، جب تک دو چار رسالے نہ پڑھ لیں ، ان کا کھانا
ہضم نہ ہوتا تھا۔ اس گوشہ عافیت میں پہنچ کر وہ گھر کی فکروں سے آزاد ہو جاتے
تھے۔
آخر رما بھی وہاں سے اٹھا پر جالپا کے پاس نہیں بلکہ اپنے کمرے میں گیا۔
اس کا کوئی کمرہ الگ تو تھا نہیں، ایک ہی مردانہ کمرہ تھا۔ اس میں دیا نا تھ اپنید
وستوں سے گپ شہ کرتے ۔ دونوں لڑکے پڑھتے اور ما احباب کے ساتھ شطرنج
کھیلتا ۔ رما کمرے میں پہنچا تو دیکھا۔ دونوں لڑکے تاش کھیل رہے ہیں۔ گوپی کا
تیرھواں سال تھا۔ بشمر کا نواں ۔ دونوں رما سے تھر تھر کانپتے تھے ۔ رما خود خوب
تاش اور شطرنج کھاتا ، مگر بھائیوں کو کھیلتے دیکھ کر اس کے ہاتھ میں کھجلی ہونے لگتی
تھی۔ خود چاہے دن بھر سیر سپائے کیا کرے مگر کیا مجال کہ دونوں بھائیوں میں
سے کوئی باہر نکلے ۔ دیانا تھ خود لڑکوں کو بھی نہ مارتے تھے۔ موقع ملتا تو ان کے
ساتھ کھیلتے تھے۔ انہیں کنکوے اڑاتے دیکھ کر ان کے بچپن کی یاد تازہ ہو جاتی تھی۔
دو چار میچ لڑا دیتے ۔ اس لیے لڑ کے رما سے جتنا ڈرتے تھے اتناہی باپ سے محبت
کرتے تھے۔
رما کو دیکھتے ہی لڑکوں نے تاش کو ٹاٹ کے نیچے چھپا دیا اور پڑھنے لگے، مگر
کن انکھیوں سے سر پر پڑنے والی چیپت کا انتظار کر رہے تھے ۔
رما نے مونڈھے پر بیٹھ کر گوپی ناتھ سے کہا تم نے بھنگ کی دکان دیکھی ہے
ن دیکھی ؟
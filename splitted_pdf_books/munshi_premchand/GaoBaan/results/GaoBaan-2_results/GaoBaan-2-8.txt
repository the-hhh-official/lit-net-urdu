تھے۔ پوچھا۔ ”اسے کیوں اٹھا لائے؟“
” آپ ہی نے تو فرمایا تھا ۔“
” جھوٹ کہتے ہو۔“
” تو پھر رکھ آؤں؟“
رمانا تھ کے اس سوال نے منشی جی کو مخمصہ میں ڈال دیا۔ جھینپتے ہوئے بولے۔
”اب کیا رکھ آؤ گے؟ کہیں دیکھ لے تو غضب ہی ہو جائے ۔ وہی کام کرو گے جس
میں رسوائی ہو ۔ اب کھڑے کیا ہو۔ صندوقچی میرے بڑے صندوق میں رکھ آؤ اور
جا کر لیٹ رہو ۔“
برآمدے کے پیچھے دیا نا تھ کا کمرہ تھا۔ اس میں دیار کا ایک پر انا صندوق رکھا
ہوا تھا۔ رمانے صندوچی اس کے اندر رکھ دی اور بڑی تیزی سے اوپر چلا گیا۔
چھت پر پہنچ کر اس نے آہٹ لی۔ جالپا ابھی پچھلے پہر کے خواب نوشیں کے مزے
لے رہی تھی ۔
رما جوں ہی چار پائی پر بیٹھا ۔ جالپا چونک کر اس سے چمٹ گئی ۔
رما نے پوچھا۔ ” کیا ہے تم چونک کیوں پڑیں ؟“
جالپا نے ادھر ادھر شبہ آمیز نگاہوں سے دیکھ کر کہا۔ ”کچھ نہیں ایک خواب
دیکھ رہی تھی۔ کتنی رات ہے ابھی ؟“
رمانے لیٹتے ہوئے کہا۔ ” سویرا ہو رہا ہے، کیا خواب دیکھتی تھیں؟“
جالپا نے شرماتے ہوئے کہا۔ ”جیسے کوئی چور میرے گہنوں کی صندوقچی اٹھائے
لیے جاتا ہو۔“
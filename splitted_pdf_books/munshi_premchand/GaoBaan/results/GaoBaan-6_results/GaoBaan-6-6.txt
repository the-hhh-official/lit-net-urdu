ہے ۔ یہ بات آج تک میرے ذہن میں نہیں آئی لیکن تم نے مجھ میں کون سی بات
دیکھی؟ نہ میرے پاس دولت ہے نہ علم ہے، نہ صورت ، بتلاؤ تو پھر ؟
جالیا نے محبت آمیز نگاہوں سے دیکھ کر کہا ۔ بتلا دوں ؟ تم بہت نیک ہو۔
جب میں یہاں آئی تو کوئی بات کہتے یا کرتے مجھے خوف ہوتا تھا۔ تم اسے پسند کرو
گے یا نہیں ۔ اب مجھے اس بات کا یقین رہتا ہے کہ تم مجھ سے ناراض نہ ہو گے ۔ اگر
تمہارے عوض میری شادی کسی دوسرے آدمی سے ہوئی ہوتی تو میں اس کے
ساتھ بھی اسی طرح رہتی ۔ یہ تو شوہر اور بیوی کا رواجی رشتہ ہے، لیکن کچھ دنوں کے
بعد وہ رواجی رشتہ تبدیل ہو جاتا ہے۔ اب تو میں تم ہیں گوپیوں کے کرشن سے بھی
نہ بدلوں گی لیکن تم ہیں اب بھی مجھ پر اعتبار نہیں ہے ۔
رمانے سر نیچا کر کے کہا۔ تمہارا الزام بے جا ہے۔ جاپا میں دوستوں سے
بھی کوئی پردہ نہیں رکھتا ۔ پھر تم سے کیا پردہ رکھوں گا ۔
رما کے جی میں ایک بار پھر آیا کہ اپنی پریشانیوں کی سرگزشت کہہ سنائے لیکن
جھوٹی خودداری نے پھر اس کی زبان بند کر دی۔
جالپا اس سے پوچھتی صرافوں کو روپے دیئے جاتے ہو کہ نہیں ، تو وہ برابر کہتا
ہاں کچھ نہ کچھ ہر مہینے دیتا جاتا ہوں لیکن آج رما کی فکرمندی نے اس کے دل میں
ایک شبہ پیدا کر دیا تھا۔ وہ اسی شبہ کو مٹانا چاہتی تھی ۔ ذرا دیر بعد اس نے پوچھا۔
صرافوں کو روپے تو ابھی روانہ ہوئے ہوں گے ۔
اب تھوڑے ہی باقی ہیں ۔
کتنے باقی ہوں گے ، کچھ حساب کتاب لکھتے ہو ؟
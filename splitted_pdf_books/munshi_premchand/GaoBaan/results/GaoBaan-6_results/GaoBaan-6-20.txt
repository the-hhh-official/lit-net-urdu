جاتا تھا۔
ضرور کوئی نیبی طاقت اس کی تباہی کے سامان جمع کر رہی ہے ۔ دس منٹ کی
غیر حاضری نے بنا بنایا کھیل بگاڑ دیا ۔ وہ کہہ رہی تھی کہ روپے رکھ لیجیے ۔ جاپا نے
ذرا دانائی سے کام لیا ہوتا نہیں ! اس نے کوئی دانائی نہیں کی ۔ اس کی جگہ رما خود
وہی کرتا ۔ سوال یہ ہے کہ رتن سے روپے واپس کیسے لیے جائیں؟ کیوں نہ رتن
سے جا کر کہے کہ میں نے سنا ہے کہ آپ روپے لوٹانے سے ناراض ہو گئی ہیں۔
در اصل میں روپے آپ کو واپس دینے کو نہ لایا تھا۔ اس لیے مانگ لیا تھا کہ
صراف خوب تندہی سے کام کرے ۔
رما نے سوچا، شاید رتن شرمندہ ہو کر خود ہی معافی مانگے اور روپے دے دے۔
اس نے گھڑی پر نگاہ ڈالی تو ساڑھے آٹھ بجے تھے ۔ اندھیرا چھایا ہوا تھا۔ رتن
ضرور گھر پر ہو گی۔ رما نے سائیکل اٹھائی اور اس سے ملنے چلا۔
رتن کے بنگلے پر آج بڑی بہار تھی ۔ یہاں ہمیشہ ہی کوئی نہ کوئی دعوت ، کوئی نہ
کوئی جشن ہوتا رہتا۔ رتن کی طبیعت اس خلوت اور تنہائی سے تنگ آکر ان
دلچسپیوں کی طرف اسی طرح لپکتی تھی جیسے پیاسا پانی کی طرف لپکتا ہے ۔ اس وقت
وہاں بچوں کا جمگھٹ تھا۔ ایک آم کے درخت میں جھولا پڑا ہوا تھا۔ بجلی کی بتیاں
جل رہی تھیں ۔ بچے جھولا جھول رہے تھے اور رتن جھولا جھلا رہی تھی ۔ ہو حق مچا ہوا
تھا۔ وکیل صاحب اس موسم میں بھی اونی اوور کوٹ پہنے برآمدے میں بیٹھے ۔ گار
پی رہے تھے۔
رما کا جی چاہا کہ جھولے کے پاس جا کر رتن سے باتیں کرے ، مگر وکیل کو
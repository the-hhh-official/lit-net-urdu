رما نے سر کھجاتے ہوئے کہا۔ آپ دس دن اور صبر کریں۔ میں آج ہی اس
سے روپے لے کر کسی دوسرے صراف کو دے دوں گا۔
رتن: " آپ مجھے اس بد معاش کی دکان کیوں نہیں دکھا دیتے۔ میں ہنٹر سے
بات کروں گی ۔
رما: کہتا تو ہوں، دس دن کے اندر آپ کو نگن مل جائیں گے ۔“
رتن: " آپ خود ہی ڈھیلے آدمی ہیں۔ اس کے جھانسوں میں آ جاتے ہیں۔
آپ ایک بار سخت پڑ جاتے تو مجال تھی یوں حیلے حوالے کرتا ۔“
آج رتن بڑی مشکل سے رخصت ہوئی ، مگر گنگو نے صاف جواب دے دیا۔
جب تک آدھے روپے پیشگی نہ مل جائیں، لنگن نہیں بن سکتے اور پچھلے حساب کا
بیباق ہونا لازمی تھا۔
رما کو جیسے گولی لگ گئی ۔ ہوا ۔ مہاراج یہ تو شرافت نہیں ہے۔ یہ میرے ایک
دوست کی فرمائش ہے۔ میں نے ان سے دس دن کا وعدہ کیا تھا۔ سوچو میں انہیں
کیا منہ دکھاؤں گا۔ مجھ سے پرو نوٹ لکھا لو، اسٹامپ لکھا لو اور کیا کرو گے؟“
گنگو: "پرونوٹ کو شہد لگا کر چاٹوں گا ؟ آٹھ آٹھ مہینے کا ادھار نہیں ہوتا ۔
آپ تو بڑے آدمی ہیں ۔ آپ کے لیے پانچ چھ سو روپے کون سی بڑی بات ہے۔
روپے لائیے نگن لے جائیے ۔“
رمانے دانت پیس کر کہا ۔ اگر یہ بات تھی تو تم نے ایک مہینہ پہلے ہی کیوں نہ
کہہ دیا ؟
گنگو: " میں کیا جانتا تھا، آپ اتنا بھی نہیں سمجھ رہے ہیں ۔ رما مایوس ہو کر گھر
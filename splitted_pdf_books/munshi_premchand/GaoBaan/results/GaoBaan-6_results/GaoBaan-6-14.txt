لگے ہوں گے ۔ شیطان تو ہیں ہی۔ کہیں رمیش رو پے دے دیں تو چاندی ہے ، میں
نے دوسو نا حق مانگے ۔ شاید اتنے روپے اس وقت ان کے پاس نہ ہوں ۔ مانک
چاہے تو ہزار پانچ سو دے سکتا ہے۔ آج دونوں کی آزمائش ہے۔
اگر آج انہوں نے انکار کیا تو دوستی کا خاتمہ ہے۔ کسی کا نو کر نہیں ہوں کہ جب
وہ شطرنج کھیلنے کے لیے بلائیں تو دوڑا چلا جاؤں ۔
شمیر نے لوٹ کر مانگ کا رقعہ دیا۔ میں آج کل بہت تنگ دست ہوں ۔
میں تو تمہی سے مانگنے والا تھا ۔
رمانے پر زہ پھاڑ کر پھینک دیا ۔ خود غرض کہیں کا۔ اگر کسی سب انسپکٹر نے
روپے مانگے ہوتے تو پرزہ دیکھتے ہی لے کر دوڑتے جاتے ۔ خیر دیکھا جائے گا۔
چنکی کے لیے مال تو آئے گا ہی ۔ اس کی کسر نکل جائے گی ۔
اتنے میں گوپی بھی لوٹا ۔ رمیش نے لکھا تھا۔ میں نے اپنی زندگی کے دو چار
اصول بنا لیے ہیں اور ان کی بڑی سختی سے پابندی کرتا ہوں ۔ ان میں سے ایک
اصول یہ بھی ہے کہ دوستوں سے لین دین کا تعلق نہ پیدا کروں گا۔ ابھی تم ہیں
تجربہ نہیں ہوا ہے لیکن میں بھوگ چکا ہوں ۔ تم میرے پیارے دوست ہو۔ میں
نہیں چاہتا کہ میرے اور تمہارے ارتباط میں خلل پیدا ہو۔ اس لیے مجھے معاف
کرو۔“
رما نے اس خط کو بھی پڑھ کر پھینک دیا اور کرسی پر بیٹھ کر چراغ کی طرف محویت
کے عالم میں دیکھنے لگا۔ اس چراغ کی لو کے اندر رمیش اور مانک اور رتن تینوں
بیٹھے نظر آتے تھے۔ پھر وہ چراغ اس کی آنکھوں سے غائب ہو گیا ۔
صاف ہو جائے ۔ مانا روز یہ چاندی نہ ہوگی ، پندرہ نہ سہی دس ملیں گے ۔ اگر صبح کو
روز پانچ روپے مل جائیں اور اتنے ہی دن بھر میں اور مل جائیں، تو پانچ چھ مہینے
میں قرض سے سبکدوش ہو جاؤں۔ اس نے دراز کھول کر پھر رجسٹر نکالا لیکن میزان
لگا دینے کے بعد رجسٹر میں کسی قسم کا تغیر یا تبدل کرنا اسے اتنا خوفناک نہ معلوم ہوا۔
نیا رنگ روٹ جو پہلے بندوق کی آواز سے چونک پڑتا ہے، مشاق ہو جانے پر
گولیوں کی بارش میں نہیں گھبراتا ۔
رما دفتر بند کر کے گھر جانے ہی والا تھا کہ ایک بساطی کا ٹھیلہ آپہنچا۔ رما نے کہا
لوٹ کر چنگی لوں گا۔
بساطی نے منتیں کرنی شروع کیں۔ اسے کوئی بہت ضروری کام تھا۔ آخر دس
روپے پر معاملہ طے ہوا۔ رما نے چنلی ہی ، روپے جیب میں رکھے اور گھر چلا۔
پچیس روپے محض دو گھنٹوں میں آگئے ۔ اگر ایک مہینہ بھی یہی اوسط رہے تو بیڑا پار
ہے۔ اسے اتنی خوشی ہوئی کہ وہ کھانا کھانے گھر نہ گیا ، بازار سے بھی کچھ نہ منگوایا۔
روپیہ بھناتے ہوئے اسے ایک روپی کم ہو جانے کا اندیشہ ہوا۔ وہ شام تک بیٹھا
کام کرتا رہا۔ چار روپے اور وصول کیے۔ چراغ جلے جب وہ گھر چلا تو اس کے دل
پر فکر اور مایوسی کا بوجھ بہت اتر چکا تھا۔ اگر دس دن یونہیں تیزی رہی تو رتن سے منہ
چھپانے کی نوبت نہ آئے گی۔
(17)
نو دن گزر گئے ۔
ر ما روز علی اصبح دفتر جاتا اور چراغ جلے لوٹتا۔ وہ روز یہی امید کر کے جاتا تھا کہ
رما: اس لیے کہ جو چیز آپ کی فرمائش سے بنائی ہے، اسے وہ کہاں بیچتا
پھرے گا۔ ممکن ہے اس کے بکنے میں دو سال لگ جائیں ۔ ہر ایک کی پسند ایک سی
نہیں ہوتی ۔
رتن نے تیوری چڑھا کر کہا۔ میں کچھ نہیں جانتی۔ اس نے وعدہ خلافی کی
ہے۔ اس کا تاوان دے۔ مجھے کل یا تو لنگن لا دیجیے یا روپے۔ اگر صراف سے
آپ کا یارانہ ہے اور آپ لحاظ و مروت کے باعث اس سے کچھ نہیں کہہ سکتے ، تو
مجھے اس کی دکان دکھا دیجیے۔ اس میں بھی آپ کو شرم آتی ہو تو اس کا نام بتا دیجیے۔
میں پتا لگا لوں گی ۔ واہ ، اچھی دل لگی ہے ۔ وہ ہے کس خیال میں ۔ دکان نیلام کرا
لوں گی ۔ جیل بھیجوا دوں گی ۔
رما کھیا کر زمین کی طرف تا کنے لگا۔ وہ کتنی منحوس ساعت تھی ، جب اس نے
رتن سے روپے لیے ۔ بیٹھے بٹھائے درد سر خریدا۔
جالپا نے کہا۔ سچ تو یہ ہے کہ انہیں کیوں نہیں صراف کی دکان پر لے جاتے ۔
چیز کو آنکھوں سے دیکھ کر انہیں تسلی ہو جائے گی ۔
رتن : " میں وہ چیز پہننا ہی نہیں چاہتی ۔“
رما: اچھی بات ہے ، آپ کو روپے مل جائیں گے کل ۔
رتن : کل کس وقت ؟
رما: دفتر سے لوٹتے وقت لیتا آؤں گا۔
رتن : " روپے پورے لوں گی ۔ ایسا نہ ہو سو روپے دے کر ٹال دے ۔
رما: کل آپ اپنے سب روپے لے جائے گا۔
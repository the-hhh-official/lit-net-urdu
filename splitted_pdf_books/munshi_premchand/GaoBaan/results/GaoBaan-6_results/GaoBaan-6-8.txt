ان پر کسی طرح اپنی پریشانیوں کا اظہار نہ کر سکتا تھا۔ اس نے صبح کو ناشتہ کر کے دفتر
کی راہ لی۔ شاید وہاں کچھ انتظام ہو جائے، کیونکر انتظام کرے گا۔ اس کا اسے
مطلق خیال نہ تھا لیکن مایوسی کے عالم میں انسان کو کسی نیبی امداد کا گمان ہونے لگتا
ہے ۔ دفتر میں چپڑ اسی کے سوا اور کوئی نہ تھا۔ رما دفتر کا رجسٹر کھول کر رقموں کی جانچ
کرنے لگا۔ کئی دنوں سے میزان نہیں دیا گیا تھا، لیکن بڑے بابو کے دستخط موجود
تھے ۔ اب میزان دیا تو ڈھائی ہزار نکلے۔
یکایک اسے ایک تدبیر سو جھی: "کیوں نہ ڈھائی ہزار کے عوض میزان میں
ڈھائی سو کر دے۔ ایک ہی صفر کا معاملہ ہے ۔ رسید بھی کی جانچ پڑتال کون کرتا
ہے۔ اگر چوری پکڑی بھی گئی تو کہہ دوں گا، میزان میں غلطی ہوئی ۔“
مگر اس خیال کو اس نے دل میں جمنے نہ دیا۔
گاڑیوں کا سلسلہ شروع ہوا، مگر بیو پاریوں نے جب دیکھا کہ بابو صاحب
آج موجود ہیں تو سوچا ، جلدی سے چنلی دے کر فراغت پالیں۔
رما نے اس عنایت کے لیے دستوری کی دگنی رقم وصول کی اور گاڑی والوں نے
شوق سے دی، کیونکہ یہ بازار کا وقت تھا اور بارہ ایک بجے تک چلی گھر سے فرصت
پانے کی حالت میں چوبیس گھنٹے کا ہرج ہوتا تھا۔
اگر بازار روپے میں آدھ پاؤ بھی گر گیا تو سینکڑوں کے وارے نیارے ہو
گئے ۔ دس پانچ روپے بل کھانے میں انہیں کیا اعتراض ہو سکتا تھا۔ رما کو آج یہ نئی
بات معلوم ہوئی ۔ سوچا آخر صبح کو میں گھر پر ہی تو بیٹھا رہتا ہوں ۔ اگر یہاں آکر
بیٹھ جاؤں تو روز دس پانچ روپے ہاتھ آجائیں ۔ پھر تو چھ مہینے میں سارا قرضہ
ہاں لکھتا کیوں نہیں ، سات سو سے کچھ کم ہی ہوں گے ۔“
” تم نے کہیں رتن کے روپے تو صرافوں کو نہیں دے دیئے ؟“
رما کا دل کانپ رہا تھا۔ کہیں جا پا رتن کے روپوؤں کا ذکر نہ کر بیٹھے۔ آخر وہ
وار اس کے سر پر آہی گیا۔
اس وقت بھی اگر رما نے ہمت کر کے سارا واقعہ بیان کر دیا ہوتا تو اس کی
پریشانیوں کا خاتمہ ہو جاتا ۔ جالیا ایک منٹ تک ضرور سکتے میں آ جاتی ممکن ہے
غصہ اور مایوسی کے عالم میں اس کی زبان سے دو چار کڑی باتیں بھی نکل جاتیں،
لیکن پھر دونوں مل کر کوئی نہ کوئی راستہ نکال لیتے ۔
اگر مجبوری کی حالت میں جالپا اپنی سہیلی سے یہ واقعہ بیان کر دیتی تو رتن وہ
عورت نہ تھی ، جو غم و غصہ کا اظہار کرتی، پر اس جھوٹی خودداری و پروری کا برا ہو ۔
رما نے اس سوال پر ایسا منہ بنایا گویا جا لیا نے اس پر کوئی بے رحمانہ حملہ کیا ہے
یوا!
رتن کے روپے کیوں دیتا؟ آج چاہوں تو دو چار ہزار کا مال لاسکتا ہوں ۔
کاریگروں کی عادت دیر کرنے کی ہوتی ہی ہے ۔ بس اور کوئی بات نہیں ہے ۔ اس
دن میں یا تو چیز ہی لا دوں گا یا روپیہ واپس کر دوں گا، مگر تم نے یہ سوال کیوں کیا؟
پرائی رقم بھلا میں اپنے خرچ میں کیسے لاتا ؟“
جالپا نے معذرت کے لہجہ میں کہا۔ ” کچھ نہیں ، میں نے یونہی پوچھا تھا ۔“
جالیا کو تھوڑی دیر میں نیند آگئی لیکن رما پھر اسی ادھیڑ بن میں پڑا رہا۔ اگر وہ
رمیش کو اپنا محرم راز بنالیتا تو وہ کسی مہاجن سے روپوؤں کا انتظام کرا دیتے لیکن وہ
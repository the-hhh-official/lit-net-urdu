سے چلا آ رہا ہوں ۔ روز صبح شام گھنٹہ بھر حاضری دیتا ہوں ۔ مگر ان چیزوں کی
تیاری میں وقت بہت صرف ہوتا ہے۔ دو آدمی لگے ہوئے ہیں۔ مگر ابھی شاید
ایک مہینہ سے کم میں چیز تیار نہ ہو۔ ہاں ہو گی ام جواب ۔ ان چیزوں میں دام تو
کاریگری کے ہیں۔ مالیت چاہے کچھ ہو یا نہ ہو۔“
رتن ذرا بھی نہ پھلی ۔ تنگ کر بولی ۔ ”اچھا ابھی مہینہ بھر اور لگے گا۔ ایسے کیا
موتی پرو رہا ہے کہ تین مہینہ میں بھی ایک چیز نہ بنی؟ آپ اس سے کہہ دیجئے
میرے روپے واپس کر دے ۔ امید کے سنگن دیویاں پہنتی ہوں گی ، مجھے ضرورت
نہیں ۔“
رما: ایک مہینہ لگے گا۔ شاید اس سے پہلے ہی بن جائے۔ ایک مہینہ تو میں
نے اندازاً کہہ دیا تھا۔ اب تھوڑی ہی کسر اور رہ گئی ہے ۔ کئی دن تو نگینے تراش
کرنے میں لگ گئے ۔“
رتن : ” مجھے نگن پہننا ہی نہیں صاحب! آپ میرے روپے واپس کر دیجیے۔
جوہری میں نے بھی بہت دیکھتے ہیں۔ آپ کی عنایت سے اس وقت بھی تین
جوڑے کنگن میرے پاس ہوں گے لیکن ایسی دھاندلی کہیں نہیں دیکھی ۔“
دھاندلی کے لفظ پر رما تلملا اٹھا۔ دھاندلی نہیں میری حماقت کہیے۔ مجھے کیا
ضرورت تھی کہ مفت کی زحمت سر لیتا۔ میں نے تو پیشگی روپے اس لیے دیئے کہ
صراف خوش ہو کر جلد تیار کر دے گا۔ اگر آپ روپے واپس مانگ رہی ہیں ، مجھے
امید نہیں کہ صراف روپے لوٹا دے ۔“
رتن نے خشمگیں آنکھوں سے دیکھ کر کہا۔ ' روپے کیوں نہ لوٹا دے گا؟“
لوٹ آیا ، مگر اس وقت بھی اس نے سارا قصہ جالپا سے صاف صاف کہہ دیا ہوتا تو
اسے چاہے کتنا ہی صدمہ ہوتا ، اپنے کنگن اس کے حوالے کر دیتی ، لیکن رہا اتنا
صاف گو نہ تھا۔ اپنی مالی پریشانیوں کا ذکر کر کے وہ اسے تشویش میں نہ ڈالنا چاہتا
تھا۔
اس میں شک نہیں کہ رما کو سو روپے اوپر سے مل جاتے تھے اور وہ نابیت کرنا
چاہتا تو ان آٹھ مہینوں میں دونوں صرافوں کے آدھے آدھے روپے ادا کر دیتا،
لیکن اوپر کی آمدنی تھی تو اوپر کا خرچ بھی ۔ کوڑیوں سے روپے بنانا بیو پاریوں کا
کام ہے۔ بابو لوگ تو روپے کی کوڑیاں ہی بناتے ہیں ۔
شام کو رما نے پھر ایک بار سرانے کا چکر لگایا ۔ بہت چاہا کہ کسی صراف کو جھانسا
دوں مگر کہیں دال نہ گلی ۔ بازار میں تار کی خبریں چلا کرتی ہیں ۔
رما کو رات بھر نیند نہ آئی۔ اگر آج کوئی مہاجن ایک ہزار کا اسٹامپ لکھا کر
اسے پانچ سو روپے دے دیتا تو وہ اپنے کو خوش نصیب سمجھتا، مگر ایسے کسی مہاجن
سے اس کا لین دین نہ تھا۔ اپنے ملنے والوں میں اس نے سبھی سے ہوا باندھ رکھی
تھی۔ ان کی تواضع اور تکریم میں بے دریغ روپیہ خرچ کرتا تھا ۔ اب کس منہ سے
اپنی داستان غم کہے۔ وہ پچھتار ہا تھا کہ ناحق گنگوکو رو پے دیئے ۔ گنگو نالش کرنے تو
جاتا نہ تھا۔ اس وقت اگر رما کو کوئی عارضہ ہو جاتا تو وہ اس کا خیر مقدم کرتا۔ کم سے کم
دی پانچ دن کی مہلت تو مل جاتی ۔
مگر بلانے سے موت بھی نہیں آتی ۔ وہ تو اس وقت آتی ہے جب ہم اس کے
لیے تیار نہیں ہوتے ۔ ایسا کوئی دوست بھی نظر نہیں آتا تھا، جو اس کے نام فرضی تار
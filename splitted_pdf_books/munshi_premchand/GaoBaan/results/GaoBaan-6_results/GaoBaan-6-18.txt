تھا کہ ان لوگوں نے میرے روپے خرچ کر ڈالے ۔ روپے سامنے دیکھ کر اس کے
شکوک کا ازالہ ہو گیا ۔ شرمندہ ہو کر بولی:
اگر دو چار دن میں دینے کا وعدہ کرتا ہے تو روپے رہنے دو ۔
جالپا نے بے اعتنائی سے کہا۔ مجھے تو امید نہیں کہ اتنی جلدی دے ۔ چیز تیار
ہونے پر روپے مانگ لیے جائیں گے ۔“
رتن نے بہت اصرار کیا کہ جالپا رو پے رکھ لے ، موقع پر روپے نہ مل سکے تو
شرمندگی ہو لیکن جالپا راضی نہ ہوئی ۔ بولی :
پرائی رقم گھر میں رکھنا خطرے کی بات ہے ۔ کوئی گول مال ہو جائے تو مفت
میں تاوان دینا پڑے ۔ میری شادی کے چوتھے ہی دن میرے سارے گہنے چوری
چلے گئے ۔ ہم لوگ جاگتے ہی رہے ، مگر نہ جانے کب آنکھ لگ گئی اور چوروں نے
اپنا کام کر لیا ۔ دس ہزار کی چیپت پڑ گئی۔ کہیں وہی حادثہ پھر ہو جائے تو کہیں کے نہ
رہیں ۔
رتن نے مایوس ہو کر رو پے موٹر میں رکھے اور چلی گئی ۔ جالپا خوش تھی کہ سر سے
بوجھ ٹلا ۔ رتن کو افسوس تھا کہ ناحق روپے واپس مانگے۔ کہیں لوگوں نے میری
بد گمانی بھانپ نہ کی ہو ۔
رما نو بجے گھوم کر لوٹا ۔ جالپا اسے دیکھتے ہی بولی ۔ رتن آئی تھی ، میں نے اس
کے سب روپے دے دیئے ۔
رما کے پیروں کے نیچے سے زمین کھسک گئی ۔ آنکھیں پھیل کر پیشانی پر جا
پہنچیں۔ گھبرا کر بولا ۔ کیا کہا؟ رتن کے روپے دے دیئے ، یہ تم سے کس نے کہا
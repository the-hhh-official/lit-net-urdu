دل کی حالت وہ بھی ہوتی ہے ، جب آنکھیں کھلی ہوتی ہیں اور کچھ نظر
نہیں آتا ۔ جب کان کھلے ہوتے ہیں اور کچھ سنائی نہیں پڑتا۔
(18)
شام ہوگئی تھی۔ میونسپلٹی کے احاطے میں سناٹا چھا گیا تھا۔ عملہ ایک ایک کر کے
جا رہا تھا۔ مہتر کمروں میں جھاڑو لگا رہا تھا۔ خوانچہ والے دن بھر کی بکری کے پیسے
گن رہے تھے مگر رمانا تھا اپنی کرسی پر بیٹھا ہوا رجسٹر لکھ رہا تھا۔
آج بھی وہ صبح ہی آیا تھا، مگر کوئی بڑا شکار نہ پھنسا۔ وہ سوچ رہا تھا ، اب اپنی
آبرو کیسے بچائے؟ آخر اس نے رتن کو جھانسہ دینے کی ٹھانی۔ وہ خوب جانتا تھا کہ
رتن کی یہ بے صبری محض اس لیے ہے کہ وہ یہ سمجھتی ہے میں نے اس کے روپے خرچ
کر ڈالے۔ اگر اسے معلوم ہو جائے کہ اس کے روپے عند الطلب مل سکتے ہیں تو
اسے تسکین ہو جائے گی۔ رہا اسے روپے سے بھری تھیلی دکھا کر اس کا شبہ مٹا دینا
چاہتا تھا۔ وہ خزانچی صاحب کے چلے جانے کی راہ دیکھ رہا تھا ، اسی لیے آج اس
نے دیر کی تھی۔ آج کی آمدنی کے ڈیڑھ سو روپے اس کے پاس تھے۔ اسے وہ
اپنے گھر لے جانا چاہتا تھا۔ خزانچی صاحب ٹھیک پانچ بجے اٹھے۔ انہیں کیا غرض
تھی کہ رہا سے آج کی آمدنی طلب کرتے ۔ روپے گنے ہی سے چھٹی نہ ملی۔ دن
بھر روپے گنتے گنتے اور لکھتے لکھتے بچارے کی کمر دکھ رہی تھی۔
رما کو جب معلوم ہو گیا کہ خزانچی صاحب دور نکل گئے تو اس نے رجسٹر بند کیا
اور چپڑاسی سے بولا :
دو تھیلی اٹھاؤ چل کر جمع کراؤ۔“
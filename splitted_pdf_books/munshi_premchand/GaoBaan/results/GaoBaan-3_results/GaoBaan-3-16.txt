ان گدھوں کو کب عقل آئے گی ۔“
رما: طوائفیں نہ ہوں تو جھانگی کو دیکھنے جائے ہی کون ۔ کبھی تو آپ کی طرح
زاہد نہیں ہیں ۔“
رمیش : خیر فرصت ہو تو آو ایک آدھ بازی ہو جائے ؟“
رما: اور آیا کس لیے ہوں ۔ مگر آج آپ کو میرے ساتھ صرافے تک چلنا
پڑے گا۔
رمیش : ” چلنے کو چلا چلوں گا۔ مگر اس معاملے میں میں بالکل کو راہوں ۔ نہ کوئی
چیز بنوائی ، نہ خریدی تمہیں کچھ لینا ہے؟“
رما: لینا دینا کیا ہے، ذرا بھاؤ تاؤ دیکھنا ہے؟“
رمیش : معلوم ہوتا ہے گھر میں پھٹکار پڑی ہے؟“
رمان: وہ تو زیوروں کا نام تک نہیں لیتی لیکن اپنا فرض تو کچھ ہے؟“
رمیش : شاید کچھ روپے جمع کر لیے ۔“
رما: روپے کس کے پاس ہیں ، وعدے پر لوں گا ۔“
رمیش : بھائی اس خبط میں نہ پڑو ۔ جب تک روپے ہاتھ میں نہ ہوں ۔ بازار
کی طرف جاؤ ہی مت۔ زیوروں سے تو بڑھے گی بیبیوں کا دل خوش کرتے ہیں۔
جوانوں کے لیے بہت سے لٹکے ہیں ۔“
رما: میں دو تین مہینے میں سب روپے ادا کر دوں گا۔ اگر اس کا یقین نہ ہوتا تو
میں ذکر ہی نہ کرتا ۔“
رمیش تو دو تین مہینے اور کیوں صبر نہیں کر جاتے ۔ یہ میں جانتا ہوں کہ تمہاری
آمدنی اچھی ہے، لیکن آئندہ کے بھروسے پر اور جو کام چاہے کرو۔ قرض کبھی مت
لو۔ زیوروں کا قرض اس غریب ملک میں نہ جانے کیسے پھیل گیا۔ جنہیں روٹیوں کا
بھی ٹھٹانا نہیں ۔ وہ بھی زیوروں کے پیچھے جان دیتے ہیں۔ ہر سال اربوں روپے
سونا چاندی خریدنے میں صرف ہو جاتے ہیں۔ دنیا کے اور کسی ملک میں زیوروں
کا انتا رواج نہیں۔ ترقی یافتہ ملکوں میں دولت تجارت میں صرف ہوتی ہے، جس
سے لوگوں کی پرورش ہوتی ہے اور دولت میں اضافہ ہوتا ہے۔ یہاں دولت
آرائش میں خرچ ہوتی ہے ۔ بس یہی سمجھ لو کہ جس ملک میں جتنی ہی زیادہ جہالت
پیدا ہوتی ہے، اتنا ہی زیوروں کا رواج ہوتا ہے۔ یہاں تو خیر ناک کان چھدا کرہی
رہ جاتے ہیں ، مگر بعض ایسے ملک بھی ہیں ، جہاں ہونٹ چھدوائے جاتے ہیں اور
اس میں زیور پہنتے ہیں ۔
رما: وہ کون سا ملک ہے ۔“
رمیش : اس وقت تو ٹھیک یاد نہیں آتا شاید افریقہ ہوا۔ تم ہیں یہ سن کر تعجب
ہوتا ہے لیکن دوسرے ملک والوں کے لیے ناک کان چھید نا کچھ کم تعجب کی بات
نہ ہوگی ۔ ہر امرض ہے اور وہ دولت ، جو کھانے پینے میں صرف ہونی چاہیے ، بال
بچوں کا پیٹ کاٹ کر زیوروں کی نذر کر دی جاتی ہے۔ بچوں کو دو دھ نہ ملے نہ سہی،
گھی کی بو تک ان کی ناک میں نہ پہنچے نہ سہی۔ میوؤں اور پھلوں کے درشن انہیں نہ
ہوں تو کوئی مضائقہ نہیں ۔ مگر بیوی گہنے ضرور پہنے گی اور میاں گہنے ضرور بنوائیں
گے۔“
رما: میں تو سمجھتا ہوں ایسا کوئی بھی ملک نہیں، جہاں عورتیں زیور نہ پہنتی
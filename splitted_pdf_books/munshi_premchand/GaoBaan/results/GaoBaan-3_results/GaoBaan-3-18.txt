ہوں ۔"
رمیش بابو اس بحث میں شطرنج بھول گئے ۔ چھٹی کا دن تھا ہی ، دو چار ملنے
والے اور آگئے ، رما چپکے سے کھسک آیا۔ اس بحث میں ایک بات ایسی تھی، جو اس
کے دل میں بیٹھ گئی۔ اب وہ قرض سے گہنے نہ لے گا۔ پرانے تک گیا ضرور مگر کسی
دکان پر جانے کی ہمت نہ پڑی ۔
وہ گھر پہنچا تو نو بج گئے تھے۔ دیانا تھ نے اس کو دیکھا تو پوچھا۔ آج
سویرے کہاں چلے گئے تھے؟
رما ذرا بڑے بابو سے ملنے گیا تھا۔"
دیانا تھ: گھنٹے آدھ گھنٹے کے لیے کتب خانے کیوں نہیں چلے جایا کرتے ۔"
ابھی تمہارے پڑھنے لکھنے کی عمر ہے ۔ امتحان نہ سہی اپنی لیاقت تو بڑھا سکتے ہو۔
ایک سیدھا سا خط لکھنا پڑ جاتا ہے تو بغلیں جھانکنے لگتے ہو۔ اصلی تعلیم مدرسہ
چھوڑ نے کے بعد ہی شروع ہوتی ہے اور وہی زندگی میں ہمارے کام آتی ہے ۔
میں نے تمہارے بارے میں کچھ ایسی باتیں سنی ہیں، جن سے مجھے رنج ہوا اور
تم ہیں وہ سمجھا دینا اپنا فرض سمجھتا ہوں ۔ میں ہرگز نہیں چاہتا کہ میرے گھر میں
حرام کی ایک کوڑی بھی آئے ۔"
رما نے مصنوعی غصہ دکھا کر کہا۔ آپ سے کس نے یہ بات کہی۔ میں اس کی
مونچھیں اکھاڑ لوں گا۔
دیانا تھ کسی نے بھی کہی ہو۔ اس سے تمہیں کوئی مطلب نہیں۔ لیکن بات سچ
ہے یا جھوٹ ۔ میں اتناہی پوچھنا چاہتا ہوں ۔"
ہوگی ۔
رمیش نے حسرتناک تبسم کے ساتھ کہا۔ "محلوں کا سکھ بھوگنے کے بعد جھونپڑا
کے اچھا لگتا ہے بھائی۔ محبت سے روح کو دائمی سکون ہو جاتا ہے۔ تم میری حالت
سے واقف ہو ۔ اب تو بوڑھا ہوا لیکن میں تم سے سچ کہتا ہوں ۔ اس فرصت نصیب
زندگی میں کبھی میری آنکھوں نے کسی حسینہ کی طرف نگاہ نہیں ڈالی ۔ کئی بار شادی
کے لیے لوگوں نے گھیرا بھی لیکن کبھی خواہش ہی نہ ہوئی ۔ اس محبت کی شیریں یاد
گاروں میں میرے لیے مسرت کے سارے سامان موجود ہیں ۔
یوں باتیں کرتے ہوئے دونوں آدمی دفتر پہنچ گئے ۔
(10)
رما دفتر سے گھر پہنچا تو چار بج گئے تھے ۔ وہ دفتر ہی میں تھا کہ آسمان پر بادل گھر
آئے ۔ پانی آیا ہی چاہتا تھا پر رما کو گھر پہنچنے کی ایسی جلدی تھی کہ وہاں رک نہ سکا۔
احاطہ کے باہر بھی نکلنے نہ پایا تھا کہ زور کی بارش ہونے لگی۔ اساڑھ کا پہلا پانی تھا۔
ایک لمحہ میں وہ لت پت ہو گیا۔ پھر بھی وہ کہیں گھبر انہیں۔ کامیابی کی خوشخبری کی
مسرت میں اس ڈونگرے کی کیا پروا کر سکتا تھا۔ اس نے دل میں حساب لگا لیا تھا
کہ کتنی ماہوار بچت ہو جانے سے وہ جالپا کے لیے جلد سے جلد چندن ہار بنوا سکے
گا۔ اگر پچاس ساٹھ روپے مہینہ بھی بچ جائیں تو پانچ سال میں جالپا زیوروں سے
لد جائے گی۔ گھر پہنچ کر اس نے کپڑے بھی نہ اتارے ۔ لت بہت جالپا کے کمرے
میں پہنچ گیا۔
جالپا نے پوچھا۔ ” یہ بھیگ کہاں گئے اور رات کہاں غائب تھے ؟“
اس نے سوچا کہ کسی تدبیر سے زیور ادھار نہیں لیے جا سکتے ۔ کئی بڑے بڑے
صرافوں سے اس کا دوستانہ ہو گیا تھا لیکن مشکل یہی تھی کہ ان سے کہے کون ممکن
ہے کہ وہ انکار ہی کر دیں یا کوئی وعدے پر روپے نہ ادا ہوئے تو شرمندہ ہونا پڑے
گا۔ ابھی کچھ دن اور صبر کرنا چاہیے۔
دفعتا اسے خیال آیا دیکھوں اس معاملے میں جالپا کی کیا رائے ہے ۔ اگر جالیا
کو خواہش ہو تو وہ کسی صراف سے سلسلہ جنبانی کرے گا اور ذلت اور شرمندگی کو
خوشی سے برداشت کرے گا۔ بولا ۔ ” تم سے ایک صلاح کرنا چاہتا ہوں ۔
جالپا کو نیند آ رہی تھی۔ آنکھیں بند کیے ہوئے بولی۔ اب سونے دو بھٹی
سویرے اٹھنا ہے ۔“
رما نے پوچھا۔ ”اگر تمہاری رائے ہو تو کسی صراف سے وعدے پر چیزیں بنوا
لاؤں۔ اس میں تو کوئی ہرج نہیں ہے۔“
جالپا کی آنکھیں کھل گئیں ۔ کتنا بے رحمانہ سوال تھا۔ کسی مہمان سے پوچھنا کہ
کیسے تو آپ کے لیے کھانا لاؤ۔ اس کا تو یہی مطلب ہے کہ ہم مہمان کو کھلانا نہیں
چاہتے ۔ رما کو لازم تھا کہ چیزیں لا کر جالپا کے سامنے رکھ دیتا۔ اس کے بار بار
پوچھنے پر ہی اسے یہی کہنا چاہیے تھا کہ نقدا لایا ہوں ۔ تب وہ البتہ خوش ہوتی ۔ اس
معاملے میں اس کی صلاح لینا اس کے زخم پر نمک چھڑ کنا تھا۔ جالپا نے رہا کی
طرف نا ہمدردانہ نگاہوں سے دیکھ کر کہا۔ " میں تو زیوروں کے لیے اتنی بے قرار
نہیں ہوں ۔
رما نے کہا۔ انہیں یہ بات نہیں ۔ آخر اس میں کیا ہرج ہے کہ کسی صراف سے
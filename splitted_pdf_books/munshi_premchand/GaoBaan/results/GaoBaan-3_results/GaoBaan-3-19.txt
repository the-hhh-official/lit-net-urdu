”با اکل جھوٹ ۔“
”با اکل جھوٹ ؟“
”جی ہاں با اکل جھوٹ ۔“
”تم دستوری نہیں لیتے ؟“
”دستوری رشوت نہیں ہے۔ سبھی لیتے ہیں اور اعلانیہ لیتے ہیں۔ لوگ بغیر
مانگے دیتے ہیں۔ میں کسی سے مانگنے نہیں جاتا ۔“
”سبھی اعلانیہ لیتے ہیں اور لوگ بغیر مانگے دیتے ہیں۔ اس سے تو یہ ثابت
نہیں ہوتا کہ رشوت اچھی چیز ہے ۔“
”دستوری بند کر دینا میرے قابو کی بات نہیں۔ میں خود نہ لوں ، مگر چپڑ اسی اور
محرر کا ہاتھ نہیں پکڑ سکتا۔ آٹھ آٹھ نو نو روپے پانے والے نوکر اگر نہ لیں تو ان کا
کام ہی نہیں چل سکتا۔“
دیانا تھ: ”میں نے تمہیں سمجھا دیا۔ ماننے نہ ماننے کا تمہیں اختیار ہے۔“
یہ کہتے ہوئے دیا نا تھ دفتر چلے گئے۔ رما کے جی میں ، آیا صاف کہہ دے ۔
آپ نے بے لوث بن کر زندگی میں کیا کر لیا کہ مجھے تعلیم دے رہے ہیں۔ ہمیشہ
پیسے پیسے کو محتاج رہے۔ لڑکوں کو پڑھا تک نہیں سکے۔ یہ دیانتداری اس وقت اچھی
معلوم ہوتی ہے جبکہ نیت بھی صاف رہتی اور زندگی بھی آرام سے گزرتی۔
رما گھر میں گیا تو ماں نے پوچھا۔ ”تمہارے بابو جی کس بات پر بگڑ رہے
"تھے؟
رما: ”مجھے تعلیم دے رہے تھے کہ دستوری مت لیا کرو۔“
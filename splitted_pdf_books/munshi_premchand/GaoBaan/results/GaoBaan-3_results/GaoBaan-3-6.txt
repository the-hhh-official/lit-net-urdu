کہ اسے واپس پا کر انہیں سچی خوشی ہوگی ۔ دینے والے کا دل دیکھا جاتا ہے ، خوشی
سے اگر وہ مجھے ایک چھلا بھی دیں تو دونوں ہاتھ بڑھا کر لے لوں ۔ جب دل پر جبر
کر کے دنیا کی لاج سے دیا تو کیا دیا۔ میں کسی کی خیرات نہ لوں گی ، چاہے وہ اپنی
اماں ہی کیوں نہ ہو۔
جالیا کو ماں کی طرف سے اتنا بد ظن دیکھ کر رہا اور کچھ نہ کہہ سکا ۔ بد گمانی ، دلیل
اور ثبوت کی پروا نہیں کرتی ۔ اس نے بار اٹھا لیا اور بولا ۔ ذرا لوگوں کو تو دکھا دوں ۔
کم سے کم ان سے پوچھ تو لینا چاہئیے ۔
جالپا نے ہار اس کے ہاتھ سے چھین لیا اور بولی ۔ میں کسی سے کچھ نہیں پوچھنا
چاہتی۔ میری مرضی ہے لوں یا واپس کر دوں کسی سے پوچھنے کی کیا ضرورت
"ہے؟
اس نے ہار کو اس ڈبیا میں رکھ دیا اور اس پر کپڑا لپیٹ کر سینے لگی۔ رما نے ایک
بار پھر ڈرتے ڈرتے کہا۔ ایسی جلدی کیا ہے؟ دس پانچ دن میں لوٹا دینا ۔ ان
لوگوں کی بھی خاطر ہو جائے گی ۔“
جالپا نے بے رخی کے ساتھ کہا۔ جب تک میں اسے لوٹا نہ دوں گی، مجھے چین
نہ آئے گا۔
ایک لمحہ میں پارسل تیار ہو گیا اور رہا اسے لیکر ایک تفکرانہ انداز سے نیچے اترا۔
گھڑی میں چار بجے تھے۔
(11)
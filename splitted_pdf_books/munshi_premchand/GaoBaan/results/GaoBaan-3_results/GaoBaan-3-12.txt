زیور میسر نہیں ہوتے ، کیا ان کے دان نہیں کٹتے ؟
اس جواب نے رہا کا شبہ تو رفع کر دیا تھا مگر اس میں جو نالۂ درد چھپا ہوا تھا،
اس سے چھپا نہ رہا۔ ان تین مہینوں میں بہت احتیاط کرنے پر بھی وہ سو رو پید سے
زیادہ جمع نہ کر سکا تھا۔ بابوؤں کی خاطر اور تواضع میں اسے بہت بل کھانا پڑتا تھا،
مگر بغیر کھلائے پلائے کام بھی تو نہ چل سکتا تھا۔ سبھی اس کے دشمن ہو جاتے اور
اسے اکھاڑنے کی گھاتیں سوچنے کہتے ۔ مفت کی دولت تنہا ہضم نہیں ہوتی ۔ یہ وہ
خوب جانتا تھا ۔ ہاں وہ خود ایک پیسہ بھی فضول خرچ نہ کرتا ۔ ہوشیار بیو پاری کی
طرح وہ کچھ خرچ کرتا تھا ، وہ صرف کمانے کے لیے۔ اسے تسلی دے کر بولا۔
ایشور نے چاہا تو ایک آدھ چیز بن ہی جائے گی۔“
جالپا نے صابرانہ انداز سے کہا۔ میں ان عورتوں میں سے نہیں ہوں، جو
زیوروں پر جان دیتی ہوں۔ اسی طرح کسی کے گھر آتے جاتے شرم آتی ہی
ہے۔“
جالپا کے ایک ایک لفظ سے حسرت اور مایوسی ٹپک رہی تھی۔ اس کی روحانی
خلش کا باعث کون تھا۔ جالپا نے اگر لحاظ کے مارے زیوروں کا ذکر نہ کیا تو رہا اس
کے آنسو پونچھنے کی اس دلجوئی کرنے کے لیے کیا خاموشی کے بجائے کوئی تدبیر نہ
کی تھی۔ محلے میں روز ہی ایک نہ ایک تقریب آتی رہتی ہے، روز ہی پاس پڑوس کی
عورتیں ملنے آتی ہیں۔ بیچاری جالپا کب تک اس طرح اپنے دل پر جبر کرتی رہے
گی ، ہننے بولنے کو کس کا جی نہیں چاہتا۔ کون قیدیوں کی طرح اکیلے پڑا رہنا پسند
کرتا ہے۔
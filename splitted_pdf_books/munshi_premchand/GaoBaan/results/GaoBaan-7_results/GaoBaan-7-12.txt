نے صراف کو تنبیہ کرنے کے لیے اس سے روپے لے لیے تھے۔ کنگن دو چار روز
میں ضرور مل جائیں گے ۔ آپ روپے بھیج دیں۔ اس تھیلی میں دو سو روپے میرے
بھی تھے۔ اس کا خیال رکھیے گا ۔
غرض اپنی خودداری کا لحاظ رکھتے ہوئے جتنا انکسار ممکن تھا، وہ اس نے ظاہر
کیا ۔ جب تک آدمی لوٹ کر نہ آیا۔ وہ بڑی بے صبری سے اس کا انتظار کرتا رہا۔
سوچ رہا تھا کہیں بہانہ ہی نہ کر دے یا گھر پر ملے ہی نہیں یا دو چار دن بعد دینے کا
وعدہ کرے۔ سارا دارو مدار رتن کے روپوں پر تھا۔ اگر اس نے صاف جواب دے
دیا تو پھر خدا ہی حافظ ہے۔
اس کے انکار کا خیال کرکے ہی اس کی روح فناہو رہی تھی۔ آخر نو بجے آدمی
لوٹا ۔ رتن نے دو سو روپے تو دے دیتے تھے مگر خط کا جواب نہ دیا تھا۔
رما نے مایوس آنکھوں سے آسمان کی طرف دیکھا۔ سوچنے لگا، رتن نے خط کا
جواب کیوں نہیں دیا ، کیا اتنی کج خلق ہے؟ کتنی مکار عورت ہے۔ رات کو ایسا معلوم
ہوتا تھا کہ شرافت اور اخلاق کی پتلی ہے۔ مگر دل میں یہ غبار بھرا ہوا تھا۔
باقی روپوؤں کی فکر میں رہا کو نہانے اور کھانے کی بھی یاد نہ رہی ۔
کہار اندر گیا تو جالپا نے پوچھا۔ تم ہیں کچھ دھندے کی بھی فکر ہے کہ مٹر گشتی
ہی کرتے رہو گے ۔ دس بج رہے ہیں اور ابھی تلک ساگ بھاجی کا کہیں پتا
نہیں ۔
کہار نے تیوریاں بدل کر کہا۔ تو کیا چار ہاتھ پیر کرلوں ۔ کام ہی سے تو گیا
تھا۔ بابو نے میم صاحب کے پاس روپیہ لینے کو بھیجا تھا ۔“
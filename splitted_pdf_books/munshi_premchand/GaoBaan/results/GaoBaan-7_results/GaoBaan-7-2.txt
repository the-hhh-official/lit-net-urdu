عورتوں کو قید میں یا پردہ میں یا مردوں سے کوسوں دور رکھنے کا مطلب یہی نکلتا
ہے کہ آپ کے یہاں لوگ اتنے بڑا طوار ہیں کہ عورتوں کی توہین کرنے میں ذرا
بھی پس و پیش نہیں کرتے۔ نوجوانوں کے لیے فلکیات ، مذہب ، فنون لطیفہ،
ادبیات ، فلسفہ، تاریخ ، نظریات اور ہزاروں ہی ایسے مضامین ہیں، جن کی بنا پر
آپس میں گہرے تعلقات پیدا ہو سکتے ہیں۔ میں سال بھر امریکہ اور یورپ میں رہ
چکا ہوں۔ کتنی ہی عورتوں کے ساتھ میرا ربط ضبط تھا۔ ان کے ساتھ سیریں کی
ہیں۔ مباحثے کیے ہیں، لیکن کسی نوجوان کو ایسے چرچے کرتے نہیں سنا جس پر کوئی
عورت شرم سے سر جھکائے اور پھر اچھے اور برے کہاں نہیں ہوتے۔“
رما کو اس وقت اس موضوع میں کوئی لطف نہ آیا۔ وہ تو دوسری ہی فکر میں
پریشان تھا، مگر وکیل صاحب کی طبیعت روانی پر تھی۔ پھر بولے:
”جب تک ہم مردوں اور عورتوں کو آزادی کے ساتھ ساتھ اپنی دینی نشو و نما نہ
کرنے دیں گے، ہم زوال کی طرف گرتے جائیں گے۔
بندشوں سے ماج کا پیر نہ باندھیے، اس کے گلے میں قیدیوں کی زنجیر نہ
ڈالیے ۔ بیواؤں کی شادی کیجیے۔ خوب زوروں سے، لیکن یہ بات میری سمجھ میں
نہیں آئی کہ جب کوئی ادھیڑ عمر آدمی کسی جوان عورت سے شادی کرتا ہے تو کیوں
اتنا کہرام مچ جاتا ہے؟ یورپ میں اس اس سال کے بوڑھے جوان عورتوں سے
شادی کرتے ہیں۔ ستر سال کی بوڑھیاں جو ان مردوں سے شادی کرتی ہیں، کسی کو
کانوں کان خبر نہیں ہوتی ۔
ہم بوڑھوں کو موت آنے سے پہلے ہی مار ڈالنا چاہتے ہیں ۔ حالانکہ انسان کو
ڈالی ۔ دیکھا کئی آدمی اس کی راہ دیکھ رہے ہیں۔ وہ ادھر نہ جا کر رمیش بابو کے
یہاں پہنچا ۔ یہ انتشار اب اس کی برداشت سے باہر تھا۔
رمیش بابو نے پوچھا ” تم اب تک کہاں تھے جی ! خزانچی صاحب تمہیں تلاش
کرتے پھرتے ہیں ، چپڑاسی ملا تھا ؟“
رما نے اٹک اٹک کر کہا۔ ” میں گھر پر نہ تھا، ذرا وکیل صاحب کی طرف چلا گیا
تھا۔ ایک بڑی مصیبت میں پھنس گیا ہوں ۔
رمیش : کیسی مصیبت ، گھر میں تو خیریت ہے؟“
رما: جی ہاں خیر و عافیت تو ہے، کل شام کو یہاں کام بہت تھا۔ میں اس میں
ایسا پھنسا کہ وقت کی یاد نہ رہی۔ جب کام ختم کر کے اٹھا تو خزانچی صاحب چلے
گئے تھے۔ میرے پاس آمدنی کے آٹھ سو روپے تھے۔ سوچنے لگا اسے کہاں رکھوں
گا۔ میرے کمرے میں کوئی صندوق تو ہے نہیں ۔ یہی فیصلہ کیا کہ ساتھ لیتا جاؤں۔
پانچ سو روپے نقد تھے ۔ وہ تو میں نے تھیلی میں رکھے تمہیں سو روپے کے نوٹ جیب
میں رکھ لیے اور گھر چلا ۔ چوک میں دو ایک چیزیں لینی تھیں، ادھر سے ہوتا ہوا گھر
پہنچا تو نوٹ غائب تھے ۔“
رمیش نے آنکھیں پھاڑ کر کہا ” تمہیں سو روپے کے نوٹ غائب ہو گئے ؟“
رما: جی ہاں ! کوٹ کے اوپر کی جیب میں تھے۔ کسی نے نکال لیے ۔“
رمیش : ” اور تم کو مار کر تھیلی نہیں چھین لی ؟“
رما: کیا بتاؤں بابو جی ! تب سے ایسے خلجان میں پڑا ہوں کہ کچھ نہیں سوجھتا
صبح سے اس فکر میں دوڑ رہا ہوں لیکن کوئی بندہ بہت نہ ہو سکا ۔“
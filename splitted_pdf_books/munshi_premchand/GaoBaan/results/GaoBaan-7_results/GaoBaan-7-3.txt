اگر کبھی رفیق کی ضرورت ہوتی ہے، تو بڑھاپے میں۔ جب اسے ہمیشہ کسی دستگیر کی
خواہش ہوتی ہے۔ جب وہ دوسروں کا دست نگر ہو جاتا ہے ۔
رما کا دھیان جھولے کی طرف تھا۔ کسی طرح رتن سے دو دو باتیں کرنے کا
موقع ملے۔ اس وقت اسے یہی دھن لگی ہوئی تھی، مگر اس کا وہاں جاتا آداب مجلس
کے خلاف تھا۔ آخر اس نے وکیل صاحب سے پوچھا۔ ” آج اتنے لڑکے یہاں
کیسے آگئے ؟“
وکیل صاحب نے محبت آمیز لہجہ میں کہا ۔ اجی کچھ نہ پوچھنے ، رتن بائی کو بچوں
سے بڑی محبت ہے۔ نہ جانے کہاں سے اتنے لڑکے جمع ہو جاتے ہیں ۔ اگر آپ کو
جھولے سے کچھ شوق ہے تو جائیے۔“
رما تو یہ چاہتا ہی تھا۔ چٹ پٹ جھولے کے پاس جا پہنچا۔ رتن اسے دیکھ کر
مسکرائی اور بولی :
ان شیطانوں نے میرا ناک میں دم کر رکھا ہے۔ جھوٹے سے ان کا پیٹ ہی
نہیں بھرتا۔ آئیے ذرا آپ بھی بیگار کیجیے۔ میں تو تھک گئی ۔“
یہ کہہ کر وہ پکے چبوترے پر بیٹھ گئی ۔ رما جھولے دینے لگا۔ بچوں نے نیا آدمی
دیکھا تو سب کے سب اپنی باری کے لیے بے قرار ہو گئے ۔ رتن کے ہاتھوں دو
باریاں آچکی تھیں، مگر یہ کیسے ہو سکتا تھا کہ کچھ لڑکے تو تیسری بار جھولیں اور باقی
بیٹھے مند تا کتے رہیں ۔ دواترے تو چار بیٹھے۔ رما کو بچوں سے ذرا بھی دلچسپی نہ تھی۔
مگر اس وقت پھنس گیا تھا۔ کیا کرتا ۔
آخر آدھ گھنٹہ کی بیگار کے بعد اس کا جی اوب گیا ۔ گھڑی میں ساڑھے نوبج
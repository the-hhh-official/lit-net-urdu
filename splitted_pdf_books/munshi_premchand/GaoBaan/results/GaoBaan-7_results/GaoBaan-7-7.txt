چمران داس: کہاں کی بات لیے پھرتے ہو بابو جی ۔ انہوں نے یہی بڑا
سلوک کیا کہ نائش نہیں کر دی۔ آپ کے پیچھے مجھے بھی باتیں سننی پڑتی ہیں۔ کیا
بڑے منشی جی سے کہنا پڑے گا۔
رما نے جھا کر کہا۔ تمہارا دین دار میں ہوں ۔ بڑے منشی جی نہیں ہیں ۔ میں
مر نہیں گیا ہوں ۔ گھر چھوڑ کر نہیں بھاگا جاتا ۔ اتنے بے صبرے کیوں ہوئے جاتے
ہو؟
چرن داس سال بھر ہوا ایک کوڑی تک نہیں ملی ۔ کہاں تک صبر کریں۔ کل کم
سے کم دو سو روپے کی فکر رکھیے گا ۔
رما: میں نے کہہ دیا، میرے پاس ابھی روپے نہیں ہیں ۔“
چرن داس : " یہ روز رقمیں مارتے ہو وہ کہاں جاتی ہیں۔ گھر میں کوئی ایسا لمبا
خرچ بھی تو نہیں ہے ؟“
رما نے اس کا کچھ جواب نہ دیا۔ سائیکل بڑھا دی۔ ادھر آیا تھا کہ شاید نجات
کی کوئی صورت نکلے ۔ الٹے تقاضا سہنا پڑا۔ کہیں یہ شیطان سچ مچ بابو جی کے پاس
تقاضا نہ بھیج دے ۔ آگ ہی ہو جائیں گے۔ جالپا بھی سمجھے گی کیسا کباڑیا آدمی
ہے۔ اس وقت رما کی آنکھوں سے آنسو نہ نکلے تھے، مگر اس کا رواں رواں رو رہا
تھا۔ جالپا سے اپنی اصلی حالت چھپا کر اس نے کتنی بڑی غلطی کی ۔ وہ مجھدار عورت
ہے۔ اگر اسے معلوم ہوتا کہ میں اتنا تنگ دست ہوں تو وہ مجھے کبھی زیر بار نہ کرتی۔
اس نے تو کبھی اپنی زبان سے کچھ کہا ہی نہیں ۔ میں ہی اپنی شان دکھانے کے لیے
مرا جا رہا تھا۔ قرض کا اتنا بھاری بوجھ سر پر رکھ کر بھی اس نے کیوں نہ کنایت سے
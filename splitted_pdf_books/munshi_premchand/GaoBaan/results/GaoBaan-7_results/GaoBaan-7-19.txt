رمیش و منشی جی سے تو تم نے کہا ہی نہ ہوگا ؟“
رما: ان کی عادت سے تو آپ واقف ہی ہیں۔ روپے تو کیا دیتے ، الٹی
ڈانٹ سناتے "
رمیش : تو پھر کیا کرو گے ؟“
رما: آج شام تک مہلت دیجیے ، کچھ نہ کچھ کروں گا ہی ۔“
رمیش نے ترش ہو کر کہا ۔ ”میری سمجھ میں نہیں آتا تم سے اتنی لا پر وائی کیوں
ہوئی ۔ میری جیب سے تو آج تک ایک پیسہ بھی گرا ۔ آنکھیں بند کر لی تھیں یا نہ نشہ
میں تھے ۔ مجھے تمہاری بات پر یقین نہیں آتا ۔ سچ سچ بتلا دو کہیں اتاپ شناپ تو
نہیں خرچ کر ڈالے ۔ اس دن تم نے مجھ سے روپے کیوں مانگے تھے؟“
رما کا چہرہ زرد پڑ گیا ۔ رمیش کا قیاس اصلیت کے بہت قریب جا پہنچا تھا ، بوا :
کیا سر کاری روپے خرچ کر ڈالوں گا ۔ اس دن آپ سے روپے اس لیے
مانگے تھے کہ بابو جی کو ایک ضرورت آن پڑی تھی۔ میں نے آپ کا خط انہیں سنا
دیا ۔ بہت ہنسے ۔ نوٹوں کے غائب ہونے کا تو مجھے خود ہی تعجب ہے ۔“
رمیش : تم میں منشی جی سے مانگتے شرم آتی ہو تو میں لکھ کر منگوالوں ؟“
رما نے کانوں پر ہاتھ رکھ کر کہا ۔ اس سے کہیں بہتر ہے ، آپ مجھے گولی مار
دیں ۔
رمیش نے ذرا تامل کر کے کہا۔ تمہیں یقین ہے ، شام تک روپے مل جائیں
گے؟
رما: جی ہاں امید تو ہے۔“
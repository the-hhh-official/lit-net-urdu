رمانے چلتے وقت عمداً جالپا سے روپے نہ مانگے تھے ۔ وہ جانتا تھا کہ جالیا
مانگتے ہی دے دے گی لیکن باتیں سننے کے بعد روپے کے لیے اس کے سامنے
ہاتھ پھیلاتے اسے شرم آتی تھی ۔ جالیا کی آواز سن کر ٹھٹھک گیا اور بولا :
اچھی بات ہے ، الا ؤ دے دو ۔“
وہ باہر کے کمرے میں بیٹھ گیا۔ جالپا دوڑ کر اوپر سے روپے لائی اور گن گن کر
اس کی تھیلی میں ڈال دیئے ۔ اس نے سمجھا تھا ، رما روپے پا کر پھولا نہ سمائے گا مگر
اس کی یہ تمنا پوری نہ ہوئی ، اسے ابھی تین سورو پوؤں کی فکر اور کرنی تھی ۔ وہ کہاں
سے آئیں گے۔
سڑک پر آ کر رما نے ایک تانگہ لیا اور رتن کے بنگلے پر جا پہنچا۔ شاید رتن سے
ملاقات ہو جائے ۔ وہ چاہے تو تین سو رو پوؤں کا بڑی آسانی سے انتظام کر سکتی
ہے۔ راستے میں وہ سوچتا جاتا تھا کہ آج ذرا بھی تکلف نہ کروں گا ۔ ذرا دیر میں
رتن کا بنگلہ آ گیا۔ وہ سامنے ہی برآمدہ میں بیٹھی تھی ۔ زمانے اسے دیکھ کر ہاتھ
اٹھایا۔ اس نے بھی ہاتھ اٹھایا ۔ تانگہ سامنے سے نکل گیا ۔ وہ بنگلہ کے اندر نہ جا
سکا۔ رتن بلاتی تو وہ چلا جاتا ۔ وہ برآمدے میں نہ بیٹھی ہوتی تب بھی شاید وہ اندر
چلا جاتا لیکن اسے بیٹھی دیکھ کر وہ مجوب ہو گیا۔
جب تانگہ اور آگے پہنچا تو رما نے اسے چینلی کے دفتر چلنے کو کہا اور گیارہ بجتے
بجتے وہاں جا پہنچا۔ اس کا چہرہ اترا ہوا تھا ۔ چھاتی دھڑک رہی تھی ۔ رمیش بابو نے
اس کو ضرور پوچھا ہو گا ، جاتے ہی بلائیں گے ۔ دفتر کے کاموں میں وہ ذرا بھی
رعایت نہیں کرتے ۔ تانگہ سے اترتے ہی اس نے پہلے اپنے کمرے کی طرف نگاہ
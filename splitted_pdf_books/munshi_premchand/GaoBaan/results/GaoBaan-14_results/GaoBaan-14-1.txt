کانسٹیبلوں کا شبہ پختہ ہو گیا۔ ایک کانسٹیبل نے آنکھیں نکال کر کہا: ”معلوم
ہوتا ہے تم بھی ملے ہوئے ہو۔ ان کا نام کیوں نہیں بتلاتے ؟“
دیبی دین نے شبہ انگیز جسارت کے ساتھ کہا: ”مجھ سے رعب نہ جمانا جمعدار
سمجھے ایہاں دھمکیوں میں نہیں آنے کے ۔“
دوسرے کانسٹیبل نے گویا ثالث بن کر کہا:
بوڑھے بابا تم خواہ مخواہ بگڑ رہے ہو ان کا نام کیوں نہیں بتا دیتے ؟“
دیبی دین نے خالف نظروں سے رما کی طرف دیکھ کر کہا: ”ہم لوگ تو رمانا تھ
کہتے ہیں اصلی نام کچھ اور ہے یا یہی ، ہم نہیں جانتے ۔“
کا نسٹیبل نے تماشائیوں کو مخاطب کرکے کہا: ” نام ہے رمانا تھ ، بتاتے ہیں ہیرا
اہل ہے ۔ گھر الہ آباد ہے بتاتے ہیں شاہجہان پور ۔ جرم ثابت ہو گیا ۔“
تماشائیوں میں کانا پھوسی ہونے لگی ۔
شبہ کی بات تو ہے ؟“
صاف ہے ، نام اور پتا دونوں غلط بتائے ۔“
ایک مارواڑی صاحب نے فرمایا : چکو سو ہے ۔“
ایک مولوی صاحب بولے : ” کوئی اشتہاری ملزم ہے ۔“
خلقت کو اپنا ہم خیال دیکھ کر سپاہیوں کو اور بھی زور ہو گیا ۔ رما کو بھی اب ان
کے ساتھ چپ چاپ چلے جانے ہی میں اپنی خیریت نظر آئی۔ اس طرح سر جھکا لیا
گویا اسے اس پر لاٹھی پڑتی ہے یا تلوار ۔ اتنا ذلیل وہ کبھی نہ ہوا تھا۔ جیل کا عذاب
بھی اتنا جاں شکن نہ ہوتا ۔
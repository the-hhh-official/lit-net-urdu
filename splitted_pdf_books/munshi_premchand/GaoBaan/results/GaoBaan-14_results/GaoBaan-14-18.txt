رو نے میں کتنا سکون ، کتنی تقویت ، کتنا روحانی سرور ہوتا ہے۔ جو تنہائی میں
بیٹھ کر کسی کی یاد میں کسی کے فراق میں یا کسی درد سے بے تاب ہو کر سسک سسک
کر نہیں رویا ، وہ زندگی کی ایک نعمت سے محروم ہے ۔ جس پر صد ہا مسرتیں شمار ہیں،
اس بیٹھے درد کا لطف انہیں سے پوچھو۔ جنہیں یہ مبارک مواقع ملتے ہیں ، رونے کے
بعد ایک نئی فرحت، ایک تازہ شگفتگی ، ایک روح افزا تمسکین کا احساس ہوتا ہے۔
جالپا کے پاس اخبار کے دفتر سے خط آیا تو اسے پڑھ کر وہ رو پڑی۔ ایک ہاتھ میں
خط لیے اور دوسرے ہاتھ سے چوکھٹ پکڑے وہ خوب روئی ۔ کیا سوچ کر روئی ۔
یہ کون کہہ سکتا ہے۔ شاید اس غیر متوقع کامیابی نے مسرت کی اس گہرائی تک پہنچا
دیا، جہاں پانی ہے، یا اس بلندی تک جہاں برف ہے۔ آج چھ مہینے کے بعد اسے
مژدہ جانفز املا۔ اتنے دنوں وہ دنیا شعار امید اور بے رحم مایوں کا کھلونا بنی رہی۔
آد کتنی بار اس کے دل میں شورش ہوئی کہ زندگی کا خاتمہ کر دے۔ اس تاریکی میں
اسے امید کی روشنی صاف نظر آ رہی تھی۔ اس نے سوچا وہ کتنے بے درد ہیں ، کچھ
مہینے سے وہاں بیٹھے ہیں۔ ایک خط بھی نہ لکھا۔ آخر یہی تو سوچ لیا ہو گا کہ بہت رو
رو کر مر جائے گی ۔ انہوں نے میری پرواہی کب کی ۔ دس ہیں روپے تو آدمی یاد
دوستوں پر خرچ کر دیتا ہے۔ یہ محبت نہیں ہے۔ محبت دل کی چیز ہے۔ روپے کی
نہیں۔
جب تک رما کا کچھ پتا نہ چاہتا تھا، جالپا سارا الزام اپنے سر رکھتی تھی لیکن آج
اس کا سراغ پاتے ہی ایکا ایک اس کا دل اس کی طرف سے سخت ہو گیا ۔ طرح طرح
کے شکوے پیدا ہونے لگے۔ وہاں کیا سمجھ کر بیٹھے ہوئے ہیں ۔ اس لیے وہ آزاد
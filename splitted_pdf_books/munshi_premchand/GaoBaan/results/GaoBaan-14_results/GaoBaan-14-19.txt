ہیں ۔ خود مختار ہیں۔ کسی کا دیا نہیں کھاتے ۔ اس طرح اگر میں بغیر کہے سنے کہیں
چلی جاؤں تو قیامت آ جائے۔ شاید تلوار لے کر میری گردن پر سوار ہوا جائے یا
زندگی بھر منہ نہ دیکھے۔
اتنے میں رمیش بابو نے دروازہ پر پکارا۔ گوپی، گوپی۔ ذرا ادھر آنا منشی جی
نے اپنے کمرے میں پڑے پڑے کراہ کر کہا۔ "کون ہے بھائی، کمرہ میں آجاؤ۔
ارے آپ میں رمیش بابو ! بابو جی میں تو مر کر دیا۔ بس یہی سمجھ لو کہ نئی زندگی پائی ۔
کوئی امید نہ تھی۔ کوئی آگے ہے نہ پیچھے۔ دو لونڈے آوارہ ہیں ۔ مروں یا جیوں ۔
ان سے مطلب نہیں۔ ان کی ماں میری صورت سے ڈرتی ہے ۔ بیچاری بہو نے
میری جان بچادی نہ ہوتی تو اب تک چل بسا ہوتا ۔
رمیش بابو نے مصنوعی ہمدردی دکھاتے ہوئے کہا۔ ” آپ اتنے بیمار ہو گئے
اور مجھے خبر تک نہ دی۔ میرے یہاں رہتے آپ کو اتنی تکلیف ہوئی ۔ بہو نے ایک
پرزہ نہ لکھ دیا۔ رخصت لینی پڑی ہو گی ۔
منشی جی: "چھٹی کے لیے درخواست تو بھیج دی تھی ، مگر صاحب نے ڈاکٹری
سرٹیفکیٹ نہیں بھیجا۔ سولہ روپے کس کے گھر سے لاتا ۔ آپ تو جانتے ہی ہیں بغیر
فیس لیے ڈاکٹر لوگ بات نہیں کرتے ۔ یہ تو ڈاکٹروں کا حال ہے۔ دیکھ رہے
ہیں ۔ آدمی مر رہا ہے مگر بغیر فیس لیے قلم نہ اٹھائیں گے ۔“
رمیش بابو نے فکر مند انہ لہجے میں کہا: ” یہ تو آپ نے بری خبر سنائی ۔ اگر
رخصت نا منظور ہوئی تو کیا کیجیے گا؟
منشی جی نے ماتھا ٹھونک کر کہا: ہوگا کیا۔ گھر بیٹھ رہوں گا۔ صاحب پوچھیں
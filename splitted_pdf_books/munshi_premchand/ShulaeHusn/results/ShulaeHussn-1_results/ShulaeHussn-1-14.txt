۲۰
تخیل معلوم ہوتا تھا۔ پر اس وقت میری بعینہ یہی حالت تھی جی چاہتا تھا۔ کہ
کسی طرح ان قدموں پر سر رکھ کر جان دے دوں ۔ رفعت حسنہ نے دل سے شوق
اور تمنا کو مٹا کر صرف جانبازی کی حسرت رکھ چھوڑی تھی کبھی کبھی جب وہ
اپنے تیز رو موٹر بوٹ پر بیٹھ کر ساگر کی سیر کرتی ۔ تو ایسا معلوم ہوتا تھا ۔ گویا
شفق میں چاند تیر رہا ہے ۔
اپنے کا منصبی میں مجھے اب کافی مہارت ہو گئی تھی ۔ روز خطوط کا ایک دفتر
میرے پاس آتا معلوم نہیں کیسی ڈاک سے ان پر مہر کا کوئی نشان نہ ہوتا تھا۔ مجھے
ان سائلوں میں اکثر وہ اسمائے گرامی نظر آئے جن کی اب تک میرے دل میں
بھی نفرت تھی۔ کہتے ہیں ایسے حضرات تھے جن کی ہیں پرستش کرتا تھا، بڑے بڑے
نامور پر ونیر، اور مصنف، بڑے بڑے صاحب ثروت ، روسار حتی کہ کتنے ہی
بادیان مذہب روز اپنی مصیبت کی داستان سناتے ۔ ان کی حالتیں واقعی قابل
رحم تھیں ۔ مجھے رفتہ رفتہ یہ معلوم ہو جاتا تھا۔ کہ ابتدار آفرینش سے باوجود دلاکھوں
صدیاں گزر جانے کے انسان ویسا ہی وحشی ، ویسا ہی غضب ناک ، جذبات کا غلام
ولیا ہی خود غرض ، ولینا ہی خونخوار بنا ہوا ہے ۔ ہادیان دین اور معلمان اخلاق کی
کوششیں مطلق کامیاب نہیں ہوئیں ۔ بلکہ اس زمانہ میں لوگ سادگی کے باعث
اس قدر کینہ پرست ، اس قدر ا فیض پر دور اور اپنی سفاکیوں میں اس قدر ہنرمند
اور چالاک نہیں تھے ۔ ان میں کتنے ہی خطوط شکریہ کے ہوتے تھے۔ اکثر چٹھیاں
ان لوگوں کی ہوتی تھیں، جو کسی سابقہ موقع پر اس نازنین کے مشورہ پر عمل کر چکے
تھے ۔ اور اب اس کے نتائج بھگت رہے تھے ۔ وہ زیادہ تر دشنام اور لعن طعن
۱۳۰
انہوں نے سوچا، کیا میرے گھر کے لوگ مجھ سے متفق ہو بھی جائیں تو مجھے مجاز
ہے کہ اپنے ساتھ ان کی تمناؤں کا بھی خون کروں ؟ اور تو اور ماتا جی کبھی نہ مانیں گے اور
غالباً بھائی لوگ بھی گریز کریں ریاست کی حیثیت کے لحاظ سے وہ کم سے کم دس
ہزار سالانہ کے مستحق ہیں ۔ اور ان کے حق کو میں کسی طرح نظر انداز نہیں کر سکتا ۔ میں
صرف اپنی ذات کا مختار ہوں ۔ مگر میں بھی تو تنہا نہیں ہوں ۔ ساوتری آپ چاہے
میرے ساتھ آگ میں کودنے کو تیار ہو جائے ۔ مگر اپنے پیارے لخت جگر کو کبھی اس
آگ کے قریب نہ آنے دے گی ۔
کنور صاحب نہایت خطرناک زمین پہ قدم رکھ رہے تھے ۔ اور ہر ایک قدم
انہیں بلاتا تھا۔ کہ آگے مت بڑھو، انہوں نے اپنے چھوٹے بچے کو بڑے ناز و نعمت سے
پالا تھا ۔ نکبت وادبار کے زمانہ میں بھی اس کی پرورش میں کوئی کمی نہ ہونے پائی تھی۔
کنور صاحب خود چاہے بیل گاڑیوں پر بیٹھنے کے لیے مجبور ہوں ۔ مگر یہ نوبت کبھی نہیں
آئی ہے کہ لڑکے کی سواری میں ٹائمن نہ رہا ہو ، امارت و ریاست کا غرور اس کے دل
میں کوٹ کوٹ کر بھرا گیا تھا۔ ساوتری اسے ہمیشہ راجہ صاحب کہا کرتی چار سال
کا نادان بچہ مغرور اور تمکنت کا پتلا بن گیا تھا ۔ اس کی پیشانی سے اقبال کا نور جھلکتا تھا۔
اس کے انداز میں ایک تحکم اور باتوں سے ایک خودسری کی شان ٹپکتی تھی کیا باتے
ریاست کی اس زینت کو بار حوادث کا نشانہ بننے دوں ؟ کون سا منہ ہے کہ ساوتری
سے یہ باتیں کہوں گا۔ جب سے شادی ہوئی ہے ۔ اس غریب کو کبھی نہ کبھی سحر ہو
گی۔ اور جب کہ سحر ہو گئی ۔ سوئی ہوئی خواہشیں بیدار ہوئیں۔ خوشیوں کے چہکنا
شروع کیا، تو یہ کتنا بڑا ستم ہے کہ وہ سحر شب غم سے بھی زیادہ تاریک ہو۔ جہاں امید
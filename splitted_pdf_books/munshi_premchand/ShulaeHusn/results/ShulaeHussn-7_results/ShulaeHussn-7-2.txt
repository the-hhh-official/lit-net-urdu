۱۲۸
گھروں کی آبادی کا وسیلہ ہو؟ ہماری عزت اور شہرت اور یادگار ہماری تن آسانیوں
سے نہیں ہوا کرتی ۔ محلوں میں رہنے والے اور دنیا کی نعمتوں کا لطف اٹھانے والے
رانا پرتاپ کو کون جانتا ؟ یہ اس کی تکلیفیں ، اس کی قربانیاں ، اس کی فاقہ کشتیاں ہیں
جنہوں نے اسے ہماری قوم کا آفتاب بنا دیا ہے ۔ رام چندر نے اگر اپنی زندگی عیش
وعشرت میں بسر کی ہوتی تو آج ہم ان کا نام بھی نہ جانتے ۔ ان کی قربانیوں ہی نے
انہیں زندہ جاوید بنا دیا ہے ۔ ہماری عظمت ہماری دولت اور ہمارے سامان
عیش سے بے نیاز ہے ۔ میں موٹر پر سوار ہوا تو کیا، اور ٹٹو پر سوار ہوا تو کیا؟ ہوٹل
میں ٹھہرا تو کیا؟ بہت ہوگا ۔ میرے تعلقہ دار بھائی مجھ سے کنارہ کش رہیں گے میرے
حوالی موالی مجھ سے الگ ہو جائیں ۔ اس کی مجھے پروا نہیں ہے ۔ میں تو دل سے چاہتا
ہوں ۔ کہ ان لوگوں سے الگ تھلگ رہوں ۔ اگر محض اتنی تکلیف سے صدہا خاندانوں
کا بھلا ہو جائے۔ تو میں انسان نہیں ہوں ۔ اگر اسے شوق سے قبول نہ کروں ۔ اگر
اپنے گھوڑے اور فٹن سیر و شکار ، نوکر چاکر اور زمانہ ساز اعزہ و آتش خواروں سے
محروم ہو کر میں ہزاروں امیر و غریب خاندانوں کا بیواؤں کا بیتیموں کا بھلا کر سکوں
تو مجھے اس میں مطلق قاتل نہ ہونا چاہیے ، ہزاروں خاندانوں کی قسمت اس وقت
میری مٹھی میں ہے ۔ میری تن پروری ان کا نہ ہر قاتل اور میری نفس کشی ان کا آب
حیات ہے ۔ میں آب حیات بن سکتا ہوں تو زہر قاتل کیوں بنوں ۔ اور پھر اسے
نفس کشی سمجھنا بھی میری زیادتی ہے ۔ یہ بالکل اتفاقی امر ہے ۔ کہ میں آج اس جامداد
پر قابض ہوں۔ میں نے اسے کمایا نہیں ، حاصل نہیں کیا ۔ اس کے لیے خون نہیں گرایا
پسینہ نہیں بہایا۔ اگر مجھے یہ جائداد نہ ملتی تو آج اپنے لاکھوں بھائیوں کی طرح میں
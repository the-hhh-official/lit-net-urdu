۶۳
کی گئی ۔ زمینداروں کو حکم ہوا کہ وہ کمیشن کے روبرو اپنے نقصانات کی
تفصیل بیان کریں اور اس کے ثبوت دیں۔ شبلو رام پور کے مہا راجہ
صاحب کو اس کمیشن کی صدارت کا منصب عطا ہوا ۔ زمینداروں میں
ریل پیلی شروع ہوئی ۔ نصیب جاگے ۔ نقصان کے تخمینہ کے تصفیہ میں
شاعرانہ سخن شناسی سے کام لینا پڑا ۔ صبح سے شام تک کمیشن کے
روبرو ایک جھگھٹ رہتا تھا۔ آنریل مہا راجہ صاحب کو سانس لینے
کی فرصت نہ تھی۔ دلیل اور شہادت کا کام سخن سازی اور خوشامد
سے لیا جاتا تھا۔ مہینوں ہی کیفیت رہی ۔ لب ساحل کے سب ہی
زمیندار اپنے نقصان کی فردیں پیش کر گئے ۔ اگر کوئی کمیشن سے
بے فیض رہا تو وہ کنور سجن سنگھ تھے۔ ان کے سارے موضعے سر جو
کے کنارے پر تھے اور سب تباہ ہو گئے تھے ۔ گڑھی کی دیواریں بھی اس
دست برد سے محفوظ نہ رہ سکتی تھیں ۔ مگر ان کی زبان خوشامد سے نا آشنا تھی۔
اور یہاں اس کے بغیر رسائی مشکل ، چنانچہ وہ کمیشن کے رو برد صورت
سوال بنے ہوئے نہ آسکے ۔ میعاد ختم ہونے پر کمیشن نے رپورٹ پیش کی
سیلاب میں ڈوبے ہوئے علاقوں میں لنگان کی عام معافی ہو گئی۔ رپورٹ
کے مطابق صرف سجن سنگھ ہی وہ خوش نصیب زمیندار تھے جس کا کوئی
نقصان نہیں ہوا تھا۔ کنور صاحب نے رپورٹ سنی مگر پیشانی پر بل نہ
آیا۔ اُن کے آسامی گڑھی کے صحن میں جمع تھے ۔ یہ حکم سنا تو آہ وزاری
کرنے لگے۔ تب کنور صاحب اٹھے اور بلند آواز سے بولے جب میرے
۵۰
تیل کے اچار بگڑ گئے۔ گومتی کوان چیزوں کو دھوپ میں رکھنے کا خیال نہ رہا۔ گوداوری
نے یہ نقصانات دیکھے ۔ مگر اسے ذرا بھی افسوس نہ ہوا ۔ ہاں دو چار جلی کٹی باتیں
سنانے کا موقعہ البتہ ہاتھ آگیا ۔ مالکن بنا ہی آتا ہے یا مالکن کا کام کرنا بھی ؟
پنڈت دیورت کی عادات میں بھی ایک تبدیلی نظر آنے لگی جب تک
گوداوری اپنے حسن انتظام سے گھر کا کام کاج سنبھالے ہوئے تھی۔ تب تک
انہیں کسی چیز کی کمی نہیں کھلی۔ یہاں تک کہ ترکاری سبزی وغیرہ کے لیے بھی انہیں
بازار نہ جانا پڑتا۔ مگر اب گوداوری انہیں دن میں کئی کئی بار بازار جاتے دیکھتی ہے
خانہ داری کا انتظام خراب ہونے کے باعث اکثر انہیں عین وقت پر بازار بھا گیا
پڑتا ہے ۔ گو د اوری یہ سب کایا پلٹ دیکھتی ۔ اور سنا سنا کے کہتی یہی مہاراج
ہیں ۔ کہ ایک تنکا بھی نہ اٹھاتے تھے ۔ اب دیکھتی ہوں سارے دنی بازار میں
ہی کھڑے رہتے ہیں ۔ اب یہ کہتے ہوئے کبھی نہیں سنتی کہ میرے لکھنے پڑھنے
میں ہرج ہوگا۔
گوداوری کو ایک بار اس کا ثبوت مل چکا تھا۔ کہ پنڈت جی خرید و فروخت
کے معاملہ میں بہت ہوشیار نہیں ۔ اسی لیے اسے جب کپڑوں کی ضرورت ہوتی،
تو وہ اپنے پڑوس کے ایک لالہ صاحب سے منگوایا کرتی تھی۔ پنڈت جی کو یہ
بات بھول ہی گئی تھی ۔ کہ گوداوری کو ساڑیوں کی بھی ضرورت ہوتی ہے۔ ان
کے سر سے تو جنتنا بوجھ کوئی ہٹا دے۔ اتنا ہی اچھا تھا۔ خود بھی وہی کپڑے پہنتے
جو گوداوری منگا کر دے دیتی ۔ انہیں نت نئے فیشن اور نمونے سے کوئی سروکار
نہ تھا۔ مگر اب کپڑوں کے لیے بھی انہیں کو بازار جانا ہوتا ۔ ایک بار گومتی کے
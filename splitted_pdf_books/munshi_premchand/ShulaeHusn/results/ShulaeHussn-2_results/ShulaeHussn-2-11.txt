۳۷
کے رمز شناس انیس تھے۔ جانب چپی پر سطوت ذوق، اور شیریں کلام آتش پر
گو نظیر، نہ زمانہ شناس حالی، لطیف اکبر اور رفیق اقبال نے اس دائرہ کو پورا کر
دیا تھا۔
دائیں طرف کی دیوار پر ہندی شعراء کا مجمع تھا۔ صوفی سور فطرت نگار تکسی
قادر الکلام کیشو ، اور عاشق تن بہاری ، درجہ بدرجہ جلوہ افروزہ تھے ۔ شوداس سے
پر بھا کو روحانی عقیدت تھی۔ اس نے قریب جا کر ان کے قدموں کو بوسہ دینا چاہا۔
دفعتا انہیں قدموں کے سامنے سر جھکائے اسے ایک چھوٹی سی تصویر نظر آئی۔ پر تھا
اسے دیکھ کر چونک پڑی ۔ یہ وہی تصویر تھی جو اس کے پردہ دل پر کھیجی ہوئی تھی۔
وہ دوبدو اس کی طرف نگاہ نہ کر سکی ۔ دبی ہوئی نگاہوں سے دیکھنے لگی۔
راجہ ہری چند نے مسکرا کر پوچھا ۔ اس شخص کو کہیں تم نے دیکھا ہے ؟
اس سوال سے پر بھا کا دل کانپ اٹھا۔ جیسے ہرن شکاری کے سامنے راہ فرار
نہ پا کر گھبرایا ہوا ۔ ادھر ادھر دیکھتا ہے۔ اسی طرح پر تھا دیوار کی طرف تاکنے لگی ہوچنے
لگی کیا جواب دوں ؟ اس کو کہاں دیکھا ہے ؟ انہوں نے یہ سوال مجھ سے کیوں پوچھا کہیں
نا نارائن تو نہیں گئے ؟ یا نارائن میری پت تمہارے ہاتھ ہے. کیونکر انکار کروں؟ چہرہ زرد
ہو گیا۔ سر جھکا کر دبی ہوئی زبان سے بولی ، ہاں خیال آتا ہے کہ کہیں دیکھا ہے؟
ہری چندہ کہاں دیکھا؟
پر بھا کے سر پر چکر سا آنے لگا۔ بولی شاید ایک بار وہ گاتا ہوا میرے باغ کے
سامنے سے جا رہا تھا۔ امکا نے بلا کر اس کا گانا سنا تھا ۔
ہری چند نے پوچھا، کیسا گانا تھا ؟
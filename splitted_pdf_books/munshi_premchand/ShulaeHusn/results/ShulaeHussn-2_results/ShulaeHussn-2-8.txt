۳۴
نو گڑھ بڑی ریاست تھی اور راجہ ہری چند کی خوش انتظامی کے باعث رونق پر
تھی ۔ پر بھا کی خدمت کے لیے لونڈیوں کی ایک فوج تھی ۔ اس کے لیے آئند بھون سجایا گیا
تھا۔ جسے قدرت نے فضا دی تھی، اور صنعت نے فرحت ، مشاطہ نے دلہن کو خوب سنوارا.
راجه صاحب شوق دیدار سے بے چین تھے۔ اندر گئے۔ پر بھانے ہاتھ جوڑے ہوئے سر
جھکا کران کا خیر مقدم کیا۔ مگر آنکھوں سے آنسو کی ندی بہہ رہی تھی ۔ دولہا نے عاشقانہ
جوش سے گھونگھٹے ہٹا دیا جن کا چراغ تھا ، پر بے نور ۔
دوسرے دن سے راجہ صاحب کی یہ کیفیت ہوئی کہ بھونرے کی طرح ہر دم اس
پھول پر منڈ لایا کرتے۔ نہ اور ملکی کی فکر تھی ، نہ سیر و شکار کی پردا ۔ پر بھا کی باتیں نغمہ
تھیں ۔ اس کی نگاہیں ساغر، اور اس کے دیدار میں سیر کہسار کی دلادیزی تھی۔ محبت
کے نشے میں بے خود ہو ئے جاتے تھے ۔ وہ کیا جانتے تھے کہ دودھ میں لکھی ہے ۔
یہ غیر مکن تھا۔ کہ راجہ صاحب کی ان دلجوئیوں اور ناز برداریوں کا پر بھا پر کوئی اثر
نہ ہوتا اور ان سے اظہار شردت مقصود نہ تھا ۔ اس میں سچا انوراگ بھرا ہوا تھا۔ جو ہم
سے محبت کرتا ہے۔ اس سے ہم نفرت نہیں کر سکتے۔ پر بھاول میں نادم ہوتی وہ اپنے کو ایسی
کامل خالص محبت کے قابل نہ پاتی تھی ۔ اس خلوص کے عوض میں اسے اپنے مصنوعی
رنگے ہوئے جذبات ظاہر کرتے ہوئے روحانی صدمہ ہوتا ہے جب تک کہ
راجہ صاحب اس کے ساتھ رہتے ، وہ انہیں اپنی شیریں ادائیوں میں محصور رکھتی
وہ ان کی گردن میں لیتا کی طرح لپٹی ہوئی گھنٹوں پر یم کی باتیں کیا کرتی۔ وہ ان
کے ساتھ گلشن کی کیاریوں میں چہلیں کرتی ۔ ان کے لیے پھولوں کے ہار گوندھتی ۔ اور
ان کے گلے میں ڈال کر کہتی، پیارے ! دیکھنا یہ پھول مرجھا نہ جائیں ۔ انہیں ہمیشہ
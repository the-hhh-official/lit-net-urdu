الم
۴۳
سے بھری ہوئی گود اوری کو انہوں نے گلے سے لگا لیا اور بولے مجھ سے یہ نہ ہو گا۔
مجھے اولاد کی آرزو نہیں ، گود اوری نے زور دے کر کہا، تم کو نہیں مجھے تو ہے اگر اپنی
خاطر سے نہیں تو میری خاطر سے یہ کام کرنا پڑے گا۔
پنڈت جی سیدھے سادے آدمی تھے۔ حامی تو نہ میری مگر کچھ نیم راضی سے
ہو گئے۔ بس اس کی دیر تھی ۔ پنڈت جی کو ذرا بھی تکلیف نہ کرنا پڑی ، گود اوری کی
وانشمندی نے ساری منزل آسان کر دی ۔ اس نے صرف اپنے پاس سے روپے
ہی نہیں نکالے ۔ بلکہ اپنے کتنے کپڑے بھی نذر کر دیتے ، بدنامی کا خوف اس راستہ
میں ایک بڑا زبردست کانٹا تھا۔ دیورت جی میں سوچتے کہ جب میں سر پہ مور سجا کر
موچھیں کٹوائے ۔ دولہا بنا ہوا نکلوں گا۔ تو لوگ مجھے کیا کہیں گے۔ میرے دفتر کے لوگ
مضحکہ اٹھائیں گے۔ اور میری طرف مسکراتی ہوئی نگاہوں سے دیکھیں گے۔ ان کی یہ
نگا میں چھرے سے بھی زیادہ تیز ہوں گی ۔ اس وقت کہاں منہ چھپاؤں گا ؟ مگر گوداوری
نے اپنے گاؤں میں جا کہ اس کام کو چھیڑا اور بخیریت انجام تک پہنچا دیا نئی ہو گھر
میں آگئی۔ اس وقت گود اور ہی ایسی خوش تھی۔ گویا بیٹے کا بیاہ کر لائی ہے وہ خوب
گاتی بجاتی رہی ۔ اسے کیا معلوم تھا۔ کہ بہت جلد اس گانے کے بدلے رونا پڑے گا۔
۳
کئی مہینے گزر گئے گوداوری اپنی سوت پر اسی طرح حکومت کرتی تھی گویا
وہ اس کی ساس ہے ۔ تاہم اسے یہ بات اک دم کے لیے نہ بھولتی تھی ۔ کہ میں اصل
میں اس کی ساس نہیں ہوں ۔ ادھر گھومتی کو بھی اپنی حیثیت کا پورا خیال رہتا تھا۔
اسی لیے گوداوری کی حکومت ، ساس کی حکومت کی طرح سخت نہ ہونے کے باوجود
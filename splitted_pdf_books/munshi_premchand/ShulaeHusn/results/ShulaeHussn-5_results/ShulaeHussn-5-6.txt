۹۲
توں میں کہاں چھپا بیٹھا تھا۔ مہادیو خوب جانتا تھا۔ کہ رات کو کہیں
طوطا اُڑ کر نہیں جا سکتا اور نہ پنجرے میں آسکتا ہے۔ تاہم وہ اس
درخت کے نیچے سر جھکائے پنجرے کو پہلو میں رکھے بیٹھا ہوا تھا۔
آج اس نے دن بھر کچھ نہیں کھایا۔ رات کے کھانے کا وقت بھی نکل
گیا۔ ایک بوند پانی بھی اس کے حلق میں نہیں گئی۔ لیکن اسے نہ بھوک
تھی نہ پیاس طوطے کے بغیر اسے اپنی زندگی ویران خشک دستوار
معلوم ہوتی تھی ۔ وہ شب و روز مشقت کرتا تھا۔ اس لیے کہ یہ اس
کی تحریک طبعی تھی۔ زندگی کے اور سب کام اس لیے کرتا تھا کہ اس
کی عادت تھی۔ ان کاموں میں اُسے حیات کا مطلق احساس نہ ہوتا تھا۔
طوطا ہی ایک ایسی چیز تھا۔ جو اُسے اس کی حیات کی یاد دلاتا تھا۔
عملاً وہ ایک مردہ وجود تھا۔ کوئی شوق نہیں۔ کوئی آرزو نہیں۔ کوئی فکر
نہیں۔ کوئی ہوش نہیں۔ اس حیات مطلق میں یہی طائر خوش رنگ و
خوش نوا اُسے علائق زیست کی خبر دیتا تھا۔ اس تاریکی میں یہی ایک
روشنی تھی ۔ اس سناٹے میں ہیں ایک صدا۔ اس کا ہاتھ سے جانا اپنے
وجود سے بخیر ہونا تھا۔
مہادیو دن بھر کا بھوکا پیاسا تھکا ماندہ رہ رہ کو چھپکیاں لے لیتا
تھا مگر ذرا ہی دیر میں وہ چونک کر پھر آنکھیں کھول دیا اور اس ذھائے
تاریک میں اس کی آواز سنائی دیتی بست گردت شلوت داتا با
آدھی رات گزر گئی تھی۔ یکبارگی وہ کوئی آہٹ پاکر چونکا ۔ تو دیکھا۔
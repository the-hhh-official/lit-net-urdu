1.4
بریل شمال کی طرف نیپال کے قریب انگریزی عملداری میں ایک ریاست
تھی ۔ اور اگر چہ اس کے محاصل کی نسبت عوام میں مبالغہ آمیز روائیتیں مشہور تھیں۔
مگر فی الواقع اس ریاست کی آمدنی دولاکھ سالانہ سے زائد نہ تھی ۔ ہاں اس کا رقبہ
بہت وسیع تھا۔ زمین زیادہ تر غیر آباد تھی ۔ آباد حصہ بھی کو ہستانی اور کم زراعت
تھا۔ زمین بہت سستی اٹھتی تھی۔
لالہ سائیں داس نے فورا الگنی سے اتار کر ریشمی سوٹ پہن لیا ۔ اور میز پر اگر
اس شان سے بیٹھ گئے۔ گویا راجہ رانیوں کا یہاں آنا غیر معمولی بات نہیں ہے۔ دفتر
کے کلرک بھی ہوشیار ہو گئے ۔ سارے بینک میں وہ خاموش ہل چل پیدا ہوگئی۔ جو
ہمیشہ غیر معمولی آندوں کا پیش خیمہ ہوا کر تی ہے ۔ دربان نے پگڑی سنبھالی چوکیدار
نے تلوار نکالی اور اپنی جگہ پر کھڑا ہو گیا ۔ پنکھا قتلی بھی خواب خرگوش سے چونکا۔
اور بنگالی بابورانی صاحبہ کی پیشوائی کے لیے دفتر سے باہر نکلے۔
سائیں داس نے بے نیازی کی شان تو بنا رکھی تھی ۔ مگر دل امید وہیم سے
کانپ رہا تھا۔ ایک والی ملک سے معاملہ کرنے کا یہ پہلا سابقہ تھا۔ گھبراتے تھے کہ
بات کر تے بنے یا نہ بنے ۔ رئیسوں کا مزاج عرش پر ہوتا ہے۔ معلوم نہیں میری
کون سی بات ناگوار گزر ہے ۔ انہیں اس وقت اپنے میں ایک خامی محسوس ہو رہی
تھی۔ وہ والیان ملک کے آداب مجلس سے واقف نہ تھے ۔ ان کی تعظیم کسی اندازہ سے
ہونی چاہیے ۔ ان سے ہمکلام ہونے میں کسی قسم کا لحاظ کرنا چاہیے ۔ ان کے حفظ
مراتب کے لیے کسی حد تک انکسار مناسب ہے ۔ اس قسم کے سوالات انہیں سخت
تشویش ہو رہی تھی ۔ اور جی چاہتا تھا کہ کسی طرح اس امتحان سے جلد نجات ہو
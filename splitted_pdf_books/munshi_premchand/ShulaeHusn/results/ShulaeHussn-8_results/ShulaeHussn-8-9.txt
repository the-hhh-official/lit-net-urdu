۱۵۵
کو اتنی سمجھ نہیں تھی کہ یہ شخص جو اتنی ایمانداری سے میرا کام کرتا ہے۔ اس نفع میں
کچھ اس کا بھی حق ہے یا نہیں ۔ حق کہ کر نہ دو ۔ انعام کہ کردو کسی طرح دو تو مگر وہ
سمجھی تھیں کہ میں نے اسے دس روپے مہینہ پر مول لے لیا ہے۔ میں نے آٹھ سال تک
صبر کیا۔ اب کیا دس روپے میں زندگی بھر غلامی کیا کروں ۔ اور اپنے بچوں کو دوسری
کا منہ تاکنے کے لیے چھوڑ جاؤں ؟ مجھے یہ موقع ملا ہے ۔ اسے کیوں چھوڑوں ؟ زمینداری
کی ہوس لیے کیوں مروں ؟ جب تک زندہ رہوں گا۔ خود کھاؤں گا ۔ میرے بعد
میرے بچے چین اٹھا ئیں گے ماں کی آنکھوں میں آنسو بھر آئے۔ بولیں ، بیٹا میں نے
تمہارے منہ سے ایسی باتیں کبھی نہ سنی تھیں تمہیں کیا ہو گیا ہے۔ تمہارے آگے
بال بچے ہیں ۔ آگ میں ہاتھ نہ ڈالو، بیوی نے ساس کی طرف دیکھ کر کہا۔ ایسا من
نہ چاہئیے ، ہم اپنی روٹی دال میں خوش ہیں"
منشی ۔ اچھی بات ہے ۔ تم لوگ روٹی کھانا ، گزی گاڑھا پہننا مجھے اب
حلوے پوری کی خواہش ہے۔
ماں ۔ یہ ادھرم مجھ سے نہ دیکھا جائے گا۔ میں گنگا میں ڈوب مروں گی ۔
بیوی تمہیں یہ کانٹے ہونا ہے۔ تو مجھے میکے میں پہنچا دو۔ میں اپنے بچوں
کو لے کر اس گھر میں نہ رہوں گی۔
منشی نے جھنجھلا کر کہا۔ تم لوگوں کی عقل تو بھنگ کھا گئی ہے ۔ یہ سب سرکاری
ملازم رات دن دو سروں کا گلا دبا دبا کر رشوتیں لیتے ہیں ۔ اور چین کرتے ہیں۔
نہ ان کے بال بچوں ہی کو کچھ ہوتا ہے نہ ان کو ، ادھرم ان کو کیوں نہیں کھا جاتا۔ جوہ
مجھ ہی کو کھا جائے گا ۔ میں نے تو ایمانداروں کو ہمیشہ تکلیف ہی میں دیکھا۔ میں
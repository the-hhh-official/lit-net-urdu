۱۴۷
اس میں کچھ نکتہ ہو یا نہ ہو ۔ مگر جو عورت کبھی ان معاملات کے قریب نہیں
گئی۔ اس کی قانونی گرفت واقعی حیرت انگیز تھی۔ یہ اس دھن کی برکت تھی۔ جو
اس وقت بھان کنور کے سر پہ سوار تھی۔ خلاصہ یہ کہ کا غذات کی جانچ ہوئی ثبوت
ہم کیے گئے۔ اور استغاثہ کی تیاریاں مکمل ہو گئیں ۔

(ر م )
منشی است نرائن لال غصہ میں بھرے ہوئے مکان پر پہنچے۔ لڑکے نے مٹھائی
کے لیے ضد کی۔ اسے بیٹا۔ بیوری پر اس لیے برس پڑے کہ اس نے کیوں لڑکے کو
ر لایا۔ اپنی بوڑھی ماں کو ڈانٹا ۔ تم سے اتنا بھی نہیں ہو سکتا کہ لڑکے کو بہلاؤ۔
اب میں گھر پر آؤں تو بیٹھ کر لڑکے کو کھلاؤں مجھے دنیا میں نہ اور کو کی کام ہے ، نہ
اور کوئی فکر ، اس طرح گھر میں ایک طوفان برپا کر کے رہ باہر آئے۔ اور سوچنے لگے۔
مجھ سے بڑی غلطی ہوئی ۔ میں بھی کیسا احمق ہوں ۔ اتنے دنوں تک سارے کا غذ اپنے
ہاتھ میں تھے۔ جو چاہتا تھا کر سکتا تھا ۔ مگر ہاتھ پر ہاتھ دھرے بیٹھا رہا ۔ آج جب
سر پر آپڑی تو سو بھی ۔ میں چاہتا تو نئے یہی کھاتے بنا سکتا تھا۔ جس میں اس گاؤں
کے روپے کا خرچہ کا ذکر ہی نہ ہوتا ، افسوس ، گھر میں آئی ہوئی کشمی میری حماقت اور
نا عاقبت اندیشی کی بدولت اٹھی جاتی ہے۔ مگر مجھے کیا معلوم تھا کہ وہ شیطان کی خالہ
اس طرح مجھ سے پیش آئے گی کہ کا غذات کو ہاتھ تک نہ لگانے دے گی ۔

اسی ادھیڑ بن میں پڑے پڑے لیکا یک منشی جی اچھل پڑے ۔ ایک ترکیب سوجھ
گئی ۔ کیوں نہ کار پردازوں کو مل لوں ۔ وہ سب کے سب میری سخت گیریوں کی
بدولت مجھ سے ناراض تھے۔ اس وقت سیدھے منہ مجھ سے بات نہ کریں گے۔ پیران
۱۲۳
عزیزوں اور بیگانوں کا برتاؤ تھا جو سامنے دار نہ کر کے بغلی چوٹیں کرتے تھے ۔ دوستی
اور یگانگت کے پردے میں دعا کے ہاتھ چلاتے تھے ۔ ان تجربات تلخ نے کنور صاحب
کو اختیار اور شدت اور دولت کا جانی دشمن بنا دیا تھا۔ وہ نہایت ذکی الحس
آدمی تھے۔ اور بیگانوں کی بے مہریاں اور ابنائے وطن کی بے وفائیاں ان کے دل
پر داغ سیاہ بنتی جاتی تھیں ۔ ادبیات کے ذوق نے انہیں انسانی فطرت کے
مطالعہ کا خوگر بنا دیا تھا ، اور یہ مطالعہ ہی انہیں روزہ بروز مہذب طبقہ سے دور
لیے جاتا تھا ۔ وہاں ان کے دل میں جمہوریت اور غریب دوستی کے خیالات راسخ
گرتا جاتا تھا ۔ ان پر روشن ہو گیا تھا ۔ کہ سچی انسانیت اگر زندہ ہے تو جھونپڑوں
میں اور افلاس میں یہیں اس مصیبت کے زمانے میں جب چاروں طرف تاریخی
چھائی ہوئی تھی ۔ انہیں کبھی کبھی سچی ہمدردی اور خلوص کی روشنی نظر آجاتی تھی۔
اسی طبقہ میں وفادار اور نمگسار دوست ملتے تھے ۔ دولت اور ثروت ان کی
نگاہ میں ظاہر داری اور تکلف کا مترادف تھی وہ اسے نعمت عظمی کی بجائے
قہر الہی سمجھتے تھے ۔ جو انسان کے دل سے انسانیت اور محبت کے جذبات کو مٹا
دیتی ہے ۔ وہ ابر سیاہ ہے، جو دل کے روشن تاروں پر چھا جاتی ہے ۔
نگورانی صاحبہ کی وفات کے بعد جو نہی دولت اور ثروت نے ان پر دار
کیا، فلسفیانہ خیالات کی یہ سپر پاش پاش ہو گئی ۔ دل پر ایک خود فراموشی کا
نشہ چھا گیا۔ تحقیق باطن کی قوت زائل ہو گئی ۔ وہ لوگ دوست ہو گئے جنہیں
وہ دشمن سمجھتے تھے۔ وہ تغافل اور سرد مہری کی زد میں آگئے جمہوریت کے
دلائل میں حیرت انگیز ترمیم شروع ہوئی ۔ ایک متملا نہ رواداری کا احساس
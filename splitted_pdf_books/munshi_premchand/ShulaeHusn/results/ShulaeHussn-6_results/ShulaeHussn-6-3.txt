1-9
بنگالی بابو کی طرف کڑی نگاہ سے دیکھ کر ہوئے ۔ کاغذات کی جانچ کوئی لازمی امر نہیں
ہے. شرط صرف ہمارا اطمینان ہے.
بنگالی بابو. ڈائریکٹر لوگ کبھی نہ مانیں گے۔
سائیں داس. ہم کو اس کی پروا نہیں۔ ہم اپنی ذمہ داری پر روپے
دے سکتے ہیں۔
رانی نے سائیں داس کی طرف نگاہ تشکر سے دیکھا۔ ان کے ہونٹوں پر ایک
خفیف سا تبسم نظر آیا۔ اس میں کچھ کامیابی کی مسرت تھی۔ کچھ صیاد کی سفاکی، اور
کچھ سودائے خام کی حقارت۔
(۳)
گرڈائریکٹروں نے حساب کتاب، آمدنی اور خرچ دیکھنا ضروری سمجھا۔ اور
یہ کام لالہ سائیں داس کے سپرد ہوا۔ کیونکہ کسی اور کو اپنے کاموں سے اتنی فرصت
نہ تھی کہ ایک پورے دفتر کا معائنہ کرتا۔ سائیں داس نے ضابطہ کی پابندی کی۔
تین چار دن تک کاغذات جانچتے رہے، اور اپنے اطمینان کی رپورٹ پیش کی۔
معاملہ طے ہو گیا۔ دستاویز مرتب ہوئی۔ روپیہ دیا گیا۔ شرح سود نون فیصد ی
قرار پایا۔
تین سال تک بینک کے کاروبار کو خوب فروغ ہوا۔ چھٹے مہینے بے طلب و
تقاضا ۴۵ ہزار کی رقم یکمشت دفتر میں آجاتی تھی۔ معاملہ داروں کو پانچ فیصدی
منافع دے دیا جاتا تھا۔ حصہ داروں کو دو فیصدی، اس طرح اس نوع کی کسر بوری
ہو جاتی تھی جو دوسرے وسائل سے حاصل ہوتا تھا۔ سائیں داس سے سب لوگ
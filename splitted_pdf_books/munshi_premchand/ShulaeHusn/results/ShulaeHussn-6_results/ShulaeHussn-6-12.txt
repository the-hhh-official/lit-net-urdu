۱۱۸
دوستوں کی بھی خیر ہے ؟
کنور یار مبالغہ نہیں ، تمہاری یاد ہمیشہ آیا کرتی تھی۔ کہو آرام سے تو ہو؟
میں رائل ہوٹل میں ٹھہرا ہوا ہوں۔ آج آؤ ، تو اطمینان سے باتیں ہوں ۔
نسیم جناب اطمینان تو انڈسٹریل بینک کے ساتھ رخصت ہو گیا ہے۔ اب
تو فکر معاش سر پر سوار ہے۔ جو کچھ جمع تھی ، آپ کے نذر ہوئی۔ اس دیوالہ نے فقیر
بنا دیا ۔ اب آپ کے آستانوں پر دھرنا دوں گا۔
کنور یار تمہارا گھر ہے ، بے تکلف آؤ ، میرے ساتھ ہی کیوں نہ چلو؟ کیا
بتاؤں مجھے مطلق معلوم نہ تھا۔ کہ میری دست کشی کا یہ اثر ہوگا۔ معلوم ہوتا ہے
بینک نے بہتیروں کو تباہ کر دیا۔
نسیم گھر گھر کہرام مچا ہوا ہے ۔ میرے پاس اس جسم پر کے کپڑوں کے سوا
اور کچھ نہیں رہا۔
اتنے میں ایک تلک دھاری پنڈت جی آگئے۔ اور بولے مہاراج ! آپ
کے جسم پر کپڑے تو ہیں۔ یہاں تو دھرتی اکاش کہیں ٹھکانا نہیں۔ میں راگھوجی
پاٹ سالا کا ادھیا پک ہوں۔ پاٹ سالا کا سب رو پیر اسی بینک میں جمع تھا۔
پچاس دریا ر تھی۔ اس کی بدولت سنسکرت پڑھتے تھے۔ اور بھوجن پاتے تھے ۔ اور بھر جن دیار تھے۔
کل سے پاٹ سالہ بند ہو جائے گا ۔ دور دور کے دریار تھی ہیں۔ وہ اپنے گھر کیسے
پہنچیں گے۔ یہ ایشور ہی جانے"
ایک صاحب جن کے سر پر پنجابی وضع کی بگڑی تھی ۔ گاڑھے کا کوٹ اور
چھروہا جوتا پہنے ہوئے تھے ، آگے بڑھ آئے ۔ اور ایک شان نیابت سے بولے
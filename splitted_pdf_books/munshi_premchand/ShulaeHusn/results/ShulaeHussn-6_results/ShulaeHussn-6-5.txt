معاملگی نہ برتے گا۔ وہ منڈا آپ کو نوک دینے کی کوشش کرے گا۔ اس کے
بر عکس آپ ایک چور پر بھی اعتماد کریں تو وہ آپ کا غلام ہو جائے گا ۔ ساری دنیا
کو ٹوٹے پر آپ کو دغانہ دے گا۔ وہ کتنا ہی یہ کار سیاہ کار حرام کا رکیوں نہ ہو۔ پر
آپ اس کے گلے میں اعتبار کی نہ سنجیر ڈال کر اسے جس طرف چاہیں لے جا سکتے ہیں
حتی کہ وہ آپ کے ہاتھوں میں نیکی کا آلہ بن سکتا ہے"۔

بنگالی بابو کے پاس ان فلسفیانہ دلیلوں کا کوئی جواب نہ تھا ۔
(۴)
چوتھے سال کی پہلی ششماہی کی آخری تاریخ تھی۔ لالہ سائیں داس بینک
کے دفتر میں بیٹھے ہوئے ڈالیئے کی راہ دیکھ رہے تھے ۔ آج برہل سے پینتالیس ہزار
روپیہ آئیں گے ۔ اس لیے ششماہی منافع کا تخمینہ مرتب کر چکے تھے ۔ اب کے ان
کا ارادہ تھا کہ کچھ فرنیچر اور خرید لیں ۔ اب تک بینک میں ٹیلی فون نہیں تھا۔ اس کا
تخمینہ بھی طلب کر لیا تھا ۔ امید کی حسرت چہرہ پر جھلک رہی تھی ۔ مذاقاً کبھی
بنگالی بابو سے کہتے۔ اس تاریخ کو میرے ہاتھوں میں خواہ مخواہ کھجلی ہونے لگتی
ہے۔ آج بھی ہتھیلی کھجلا رہی ہے ، کبھی دفتری سے کہتے۔ ارے میاں شفقت
ذرا استخاره تو کرو محض سود ہی سود آ رہا ہے ۔ یا دفتر دالوں کے لیے کچھ نذرانہ
شکرانہ بھی ہے امید کا اللہ شاید درو دیوار پر بھی ہوتا ہے۔ بینک آج شگفتہ
نظر آتا تھا۔

ڈاکیہ عین وقت پر آیا۔ سائیں داس نے ایک شان استغنا سے اس کی طرف
دیکھا ۔ اس نے اپنے پھیلے سے کئی رجسٹرڈ لفافے نکالے۔ سائیں داس نے ان لفافوں
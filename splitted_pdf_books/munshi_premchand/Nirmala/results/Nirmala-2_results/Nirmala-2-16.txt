۳۸
ہونے لگا کہ کہیں ان کو دیوانگی کا عارضہ تو نہیں ہو رہا ہے۔ جو محض مونگ کی دال اور موٹے
آٹے کے دو چھیلکے کھا کر بھی نمک سلیمانی کا محتاج ہو اس کے چھ پیلے پن پر دیوانگی شبہ ہو تو تعجب
ہی کیا ہے؟ نہ ملا پر دیوانگی کا اور تو کیا رنگ جمہتا، ہاں، اس کو اُن پر رحم آنے لگا۔ غصہ اور
نفرت کا احساس جاتا رہا ۔ غصہ اور نفرت کے لیے وہ شخص ہے جو اپنے ہوش میں ہو۔ پاگل
تو رحم ہی کا مستحق ہے! وہ بات بات میں ان کی چٹکیاں لیتی، ان کا مضحکہ اڑاتی جیسے لوگ
پاگلوں کے ساتھ کیا کرتے ہیں۔ ہاں اس امر کا احساس رکھتی تھی کہ یہ سمجھ نہ جاویں وہ
سوچتی کہ بیچارہ اپنے گناہ کا کفارہ کر رہا ہے۔ یہ سارا سوانگ صرف اسی لیے تو ہے کہ میں اپنا
غم بھول جاؤں ۔ آخر بھاگ تو بدل سکتا نہیں۔ اس بیچارے کو کیوں جلاؤں ؟
ایک روز رات کے نو بجے طوطا رام چھیلا بنے ہوئے سیر کر کے لوٹے اور نہ ملا سے بولے
آج تین چوروں سے مقابلہ ہو گیا۔ میں ذرا شہور کی طرف چلا گیا تھا۔ اندھیرا تھا ہی جونہی
ریل کی سٹرک کے پاس پہنچا کہ تین آدمی تلوار لیے ہوئے نہ جانے کدھر سے نکل پڑے۔ یقین
مانو تینوں سیاہ دلیر تھے، میں بالکل تنہا ہاتھ میں صرف ایک چھڑی تھی۔ ادھر تینوں تلواریں
باندھے ہوئے بھوکے شیر اڑ گئے۔ سمجھ گیا کہ زندگی کا یہیں تک ساتھ ہے۔ میں نے کبھی سوچا
ہوں تو بہادروں کی موت کیوں نہ مروں ؟
اتنے میں ایک شخص نے للکار کر کہا۔ رکھ دے تیرے پاس جو کچھ ہو اور چپ کے سے چلا جا۔
میں چھڑی سنبھال کر کھڑا ہو گیا اور بولا میرے پاس صرف یہ چھڑی ہے اور اس کی
قیمت ایک آدمی کا سر ہے"
میرے منہ سے اتنا نکلنا تھا کہ تینوں تلوار کھینچ کر مجھ پر جھپٹ پڑے اور میں ان کے
داروں کو چھڑی پر روکنے لگا۔ تینوں جھلتا جھلا کر وار کرتے تھے، کھٹاکھٹ کی آواز آتی تھی اور
میں بجلی کی طرح لپک کر ان کے واروں کو کاٹ دیتا تھا۔ کوئی دس منٹ تک تینوں نے
خوب تلوار کے جوہر دکھائے، مگر میرا ذرا بھی بال بیکا نہ ہوا مجبوری یہی تھی کہ میرے ہاتھ
میں تلوار نہیں۔ اگر کہیں تلوار ہوئی تو ایک کو بھی جیتا نہ چھوڑتا۔ خیر کہاں تک بیان کروں
اس وقت میرے ہاتھوں کی صفائی دیکھنے کے قابل تھی۔ مجھے خو د حیرت ہو رہی تھی کہ یہ تیزی
مجھ میں کہاں سے آگئی ۔ جب تینوں نے دیکھا کہ یہاں دال نہیں گلنے کی تو تلوار میاں میں رکھ لی
اور میری پیٹھ ٹھونک کر بولے۔ جو ان تم سا بہادر آج تک نہیں دیکھا ۔ ہم تینوں سو پر
بھاری ہیں گاؤں کے گاؤں ڈھول بجا کر لوٹتے ہیں۔ مگر آپ تم نے ہم کو نیچا دکھا دیا۔ ہم
تمہارا لوہا مان گئے ۔ یہ کہ کہ تینوں پھر نظروں سے اوجھل ہو گئے۔
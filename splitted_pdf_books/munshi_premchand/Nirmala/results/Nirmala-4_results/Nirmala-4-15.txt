یہ کہتے کہتے نشی جی پھر جوش میں آکر منارام سے بولے بیٹا ! ذرا آنکھیں کھولو کیسا تی
ہے؟ میں تمہارے پاس بیٹھا رو رہا ہوں۔ مجھے تم سے کوئی شکایت نہیں ہے میرا دل تمہاری
طرف سے صاف ہے ۔
ڈاکٹر پھر اپنے واہیات باتیں شروع کر دیں۔ ارے صاحب، آپ بچے نہیں ہیں،
بزرگ آدمی ہیں، ذرا صبر سے کام لیجئے۔"
نشی جی اچھا، ڈاکٹر صاحب ! اب نہ بولونگا۔ خطا ہوئی۔ آپ جو چاہیں کریں میں نے
سب کچھ آپ پر چھوڑ دیا۔ کیا کوئی ایسی تدبیر نہیں ہے جس سے میں اس کو اتنا سمجھا سکوں کہ میرا
دل صاف ہے۔ آپ ہی کہہ دیجئے ، ڈاکٹر صاحب ! کہ دیجئے کہ تمہارا بد نصیب باپ بیٹھا رو رہا
ہے، اس کا دل تمہاری طرف سے بالکل صاف ہے۔ اسے کچھ وہم ہوا تھا ، وہ اب دور ہو گیا ۔
بس اتنا ہی کہہ دیجئے۔ میں اور کچھ نہیں چاہتا۔ میں خاموش بیٹھا ہوں، زبان ہی نہیں کھولتا
مگر اتنا ضرور کہدیجئے ؟
ڈاکٹر ایشور کے لیے بابو صاحب! ذرا صبر کیجئے ورنہ مجھے مجبور ہو کر آپ سے کہنا
پڑے گا۔ کہ اپ گھر تشریف لے جائیے۔ میں زراد فتر میں جا کر ڈاکٹر صاحبان کو خط لکھ رہا
ہوں ، آپ یہاں خاموش مجھے رہئیے گا ۔
بے رحم ڈاکٹر ا نوجوان بیٹے کی یہ حالت دیکھ کر کون باپ ہے جو صبر سے کام لے گا ؟
نشی جی بہت سنجیدہ مزاج شخص تھے۔ وہ یہ بھی جانتے تھے کہ اس وقت ہائے ہائے کرنے سے
کوئی فائدہ نہیں، گھر پر بھی اس وقت چپ چاپ بیٹھنا ان کے لیے نا ممکن تھا۔ اگر اتفاقا یہ
بیماری ہوتی تو وہ صبر کر سکتے تھے ، دوسروں کو سمجھا سکتے تھے اور خود ڈاکٹروں کو بلا سکتے
تھے۔ مگر کیا یہ جانتے ہوئے بھی وصبر کر سکتے تھے کہ یہ سب آگ میری ہی لگائی ہوتی ہے ۔
کوئی باپ اتنے سخت دل کا ہو سکتا ہے جان کار رویاں ہویاں اس وقت ان پر لعنت کر رہا تھا۔
انھوں نے سوچا کہ مجھ میں یہ بد گمانی پیدا ہی کیوں ہوئی ؟ میں نے کیوں بلا چشم دید ثبوت کے
ایسا فرض کر لیا ؟ اچھا مجھے اس حالت میں کیا کرنا چاہیے تھا ؟ جو کچھ انھوں نے کیا، اس کے
سوا وہ اور کیا کرتے ! اسے وہ نہ تجویز کر سکتے ۔ در اصل شادی کے جھگڑے میں پڑنا ہی اپنے
پیروں میں کلہاڑی مارنا تھا۔ ہاں یہی سارے فساد کی بنیاد ہے!
مگر میں نے یہ کوئی انوکھی بات نہیں کی سبھی عورت مرد شاو می کرتے ہیں۔ ان کی زندگی
لطف سے بسر ہوتی ہے۔ لطف کی خواہش سے تو ہم شادی کرتے ہیں۔ اسی محلے میں صدہا
اشخاص نے دوسرا، تیسرا، چو تھا، یہاں تک کہ ساتواں بیاہ کیا ہے اور مجھ سے بھی کہیں زیادہ
ارادہ ترک کر دیا۔ ہاں اس کے پاس کہا بھیجا کہ یہاں میر الشکر پڑا ہے حکم ہو تو وہاں
ایک گاؤں بسا کر چلا جاؤں تا کہ آپ کے ملک میں میرا ابھی نشان رہ جائے۔
رانی نے کہا۔ نام نیکی سے رہتا ہے گاؤں بسانے سے نہیں ۔ اس وقت جودھپور کا
حاکم ہے اگر تو رعایا کے ساتھ اچھا برتاؤ کرے گا۔ اسے آرام چین سے رکھے گا تو
آپ تیری یادگاریں بناویں گے ۔
خواص خاں نے گزارش کی خدا آپ کی زبان مبارک کرے۔ میں جو اپنے ہاتھ
سے کر جاؤں ۔ وہی اچھا ہے۔ پھر نہیں معلوم یہاں میرا رہنا ہو یا نہ ہو ۔“
رانی نے اپنے سرداروں سے مشورہ کیا۔ انہوں نے کہا کیا نقصان ہے۔ اپنے
ولیس میں ایک اور گاؤں بڑھ جائے گا۔ چنانچہ رانی نے خواص خاں کی درخوست
منظور کر لیں اور وہ نیک مرد خواص پور بسا کر سمت 1600 میں وہاں سے چل بسا۔
راؤ جی کی وفات
سمت 1602 میں شیر شاہ اس دار فانی سے سدھارا۔ اس نے سلطنت کا انصرام
بڑی دھوم دھام سے کیا تھا اور اس کی انصاف پسندی ہندوستان کی تاریخ میں ہمیشہ
یادگار رہے گی ۔ راجہ ٹوڈرمل اسی بادشاہ کے دربار میں پہلے نوکر تھا اور وہ آئین لگان
جو اکبر کے نام سے منسوب ہیں اس بادشاہ کی تدبیر کے نتیجے ہیں ۔
شیر شاہ کی وفات کی خبر پھیلتے ہی راؤ جی کے راجپوت ادھر ادھر سے خواص خاں پر
حملہ کرنے لگے۔ وہ بھی کچھ دنوں تک ان کا بڑی جوانمردی سے سامنا کرتا رہا آخر
کار جودھپور کے بازار میں مارا گیا۔ روٹھی رانی کی ہدایت سے اس نے جو دہور
والوں کے ساتھ بہت اچھا برتاؤ کیا تھا۔ اس لیے وہ لوگ اس کی لاش کو بڑی عزت
سے خواص پور لے گئے ۔ وہاں اس کا مقبرہ بنوایا، اس کے نام کا گاؤں بنوایا باغ
لگوایا اور ایک یاد گار قبر جو دھور میں بنوائی ۔ دونوں جگہ اس کی قبر پر نتیں چڑھنے لگیں
ہندو مسلمان دونوں آج تک وہاں چڑھاوے چڑھاتے ہیں۔ فاتحہ پڑھتے ہیں
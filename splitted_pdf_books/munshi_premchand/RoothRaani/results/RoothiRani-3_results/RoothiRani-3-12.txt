وقت تو چند رسین جودھ پور کا راؤ ہو گیا تھا۔ مگر بعد کو جب اکبر نے راؤ مالدیو کے
مرنے کی خبر پا کر مارواڑ پر فوجیں بھیجیں تو کار رائے مل اور اودے سنگھ تینوں راج
کارشاہی فوج سے آملے ۔ جس کا نتیجہ ہوا کہ 1622 بکرمی میں چند رمین نے جو
دھ پور خالی کر دیا۔ اکبر نے اس ملک کو سولہ برس اپنے تصرف میں رکھ
کر 1640 سمت میں اسے او دے سنگھ کے حوالے کر دیا۔ اس کی اولا دیں اب تک
جودھ پور کا راج کرتی ہیں۔ چند رسمین کے پوتے کرم سین کو جہاں گیر نے اجمیر کے
علاقے میں بھنانے کا پرگنہ دیا تھا، اس کی اولا داب تک وہاں ہے اس طرح روتھی
رانی کی کہانی پوری ہوئی ۔ وہ نہیں ہے مگر اس کا نام آج ساڑھے تین سو سال گزر
جانے پر بھی جوں کا تول بنا ہوا ہے ۔
مارواڑ کے کبیشروں نے اما دیوی کی تعریف میں جو طبع آزمائیاں کی ہیں وہ ایسی
پر اثر اور پر درد ہے کہ انہیں پڑھ کر آج بھی رقت آتی ہے اور دل امنڈ آتا ہے اگر چہ
اس وقت کتنی ہونے کی رسم نہیں ہے۔ مگر ان نظموں اور گیتوں کو پڑھ کر اس وقت کا
حسرت ناک نظارہ آنکھوں کے سامنے آجاتا ہے۔ آسا جی چارن جس نے ایک دوبا
پڑھ کر او ما دیوی کو ہمیشہ کے لیے شوہر سے الگ کر دیا تھا اس وقت ایک موضع میں
بھاریلی اور بھاگا کے ساتھ رہتا تھا۔ جب اس نے روٹھی رانی کی ستی ہونے کی خبر
پائی تو بولا ۔ اے او ما دیوی ! تجھے دھنہ ہے۔ تو نے کہا تھا جب آخر دم تک میر امان
رہ جائے تب تعریف کرنا جیسا تو نے کہا تھا کر دکھا یا تیری ہمت و حمیت کو
ہزارہ آفریں ہے ! آسا جی نے اس وقت چودہ بندوں کی ایک نظم لکھی اور اس کی
نقلیں سارے راجپوتا نہ میں بھجوائیں کیونکہ اس نے وعدہ کیا تھا کہ اگر میں تمہارے
بعد تک زندہ رہا تو تمہارے نام کو زندہ جاوید بنا جاؤں گا۔ بات کے پکے نے
وعدے کو وفا کیا ۔ یہ اشعار آج تک مارواڑ میں بچہ بچہ کی زبان پر ہیں اور جب تک
ان شعروں کے پڑھنے والے باقی رہیں گئے روٹھی رانی کا نام روشن رہے گا۔
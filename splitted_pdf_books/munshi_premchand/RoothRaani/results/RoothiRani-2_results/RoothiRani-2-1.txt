رانیوں نے جواب دیا آپ ہمارے آقا ہیں، ہم آپ کے منہ انہیں لگ سکتے مگر
ہمارے بڑے جیسے تھے آپ کے بڑے ہی خوب جانتے ہوں گے۔
یہ جواب راؤ جی کے سینے میں تیر کی طرح لگا کیونکہ یہ رانی سنجو گتا اور پر تھی راج کے
سوئمبر کی طرف اشارہ تھا۔ غصہ میں بھرے ہوئے زنان خانہ سے باہر نکل آئے۔ اس
وقت کالی کالی گھٹائیں چھائی ہوئی تھیں۔ کچھ کچھ بوندیں پڑ رہی تھیں۔ راؤ جی کی
آنکھوں میں نشہ تھا۔ دل میں غصہ اور ہاتھ میں خنجر باہر نکلتے ہی انھوں نے آواز
دی کون حاضر ہے؟ ایشور دواس چارن نے آگے بڑھ کر مجرا اور بولا ۔ حضور
عالی ! خیر اندیش حاضر ہے ۔“
راؤ جی : اب بھی آپ جاگتے ہیں، مجھے اند ر نیند نہیں آئی ۔ ذرا کوئی کہانی تو کہو۔ میں
یہیں لیٹوں گا۔ ٹھنڈی ہوا ہے ۔ شاید نیند آجائے ۔“
ایشور داس: جو ارشاد ہو۔ تشریف رکھیے ۔“
راؤ جی بیٹھ گئے اور ایشور داس کہانی کہنے لگا۔ کہانی کے بیچ میں اس نے یہ دوہرہ
پڑھا۔
مارواڑی برناری جیسلمیر
توری تو سندھال نراں کریل بیکانیر
یعنی مارواڑ میں مرد جیسلم میں عورتیں، سندھ میں گھوڑے اور بیکا نیر میں اونٹ
اچھے ہوتے ہیں، راؤ جی نے اس دوہرے کو سن کر فرمایا۔ چارن جی ! بے شک
جیسلمیر کی عورتیں بہت اچھی ہوتی ہیں پر مجھے تو وہ ذرا بھی راس نہ آئیں؟
ایشور داس: یہ حضور عالی کیا ارشاد فرماتے ہیں۔ جیسلمیر کی اچھی عورت او مادے
راؤ جی : ( بات کاٹ کر ) اجی وہ تو پھیروں کی رات ہی سے روٹھی بیٹھی ہے ۔
ایشور داس : حضور گستاخی معاف! آپ نے اسے بھی معمولی عورت سمجھا ہو گا۔ خیر
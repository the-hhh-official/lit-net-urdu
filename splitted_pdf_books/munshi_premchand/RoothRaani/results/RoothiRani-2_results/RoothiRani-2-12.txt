کہی تھی۔ اور اب تک آپ نے اس بات کا خیال رکھا ہے۔ اب بھی وہ تمہارے ہی
روکے رکھ سکتی ہے۔ دوسرا اسے کوئی نہیں روک سکتا۔ آپ راؤ جی کو سمجھائیے کہ ایسا ہر
گز نہ کریں ہم اس عنایت کے لیے آپ کے بچے احسان مند ہوں گے چارن جی
رشوت پا کر نانوے کے پھیر میں پڑ گئے ۔ کہاں تو روز تیاری کی بہت تاکید کیا کرتے
تھے۔ کہاں اب ڈھیلے پڑ گئے اور تیاری میں بھی تو قف ہونے لگا۔
ایک اور نیا گل کھلا۔ ہمایوں نے جو شیر شاہ سے شکست کھا کر سندھ بھاگ گیا تھا
جب سنا کہ راؤ جی لڑائی کی تیاری کر رہے ہیں تو ان کے پاس ایک ایلچی یہ پیغام
دے کر بھیجا کہ آپ تنہا شیر شاہ سے جنگ آزمائی ہرگز نہ کیجیے گا۔ میں بھی آپ کا
ساتھ دینے کو آ رہا ہوں ۔ ہم دونوں مل کر اسے شکست دیں گے ۔ اس مدد کے عوض
میں آپ کو گجرات فتح کرادوں گا۔ راؤ جی نے یہ بات مان لی اور پھر بادشاہ کولکھا کہ
آپ جیسلمیر ہو کر تشریف لائیے گا۔ وہاں والے ہمارے رشتہ دار ہیں۔ وہ آپ کا
ضرور ساتھ دیں گے ۔ ادھر ایشور داس کو تا کید کی رانی کو لے کر جلد آؤ ۔ ہم تمہیں کچھ
ضروری کام کے لیے راول جی کے پاس جیسلمیر بھیجیں گے ۔ راؤ جی کا منشا تھا کہ اس
طرح ہمایوں کی اعانت کر کے اسے تخت پر بٹھا دیں اور اس کے نام سے سارا ملک
اپنے تخت میں لائیں۔
ایشور داس نے ان اہم فرائض کی بجا آوری میں اپنا زیادہ فائدہ دیکھا۔ جلد حاکم
شہر اور قلعہ دار سے سواری کا انتظام کر لیا اور روٹھی رانی کو بڑے کروفر کے ساتھ
جودھ پور روانہ کر دیا۔ دوسری رانیوں نے جب یہ خبر سنی تو ہاتھ پیر پھول گئے کہ
اب یہ بلا آ پہنچی نہیں معلوم اس کے پاس کیا جادو ہے کہ راؤ جی اس کی بات نہ پور
چھنے پر بھی خوشامد میں لگے رہتے ہیں۔ اب اسے قلعہ سونپ کر آپ لڑنے جائیں
گے ۔ خوب ! عورت کیا ہے جادو کی پڑیا ہے ۔ بھلا جب قلعہ اس کے اشارے پر چلے
گا تو ہماری زندگی دوبھر ہو جائے گی۔ ہم سے اس کی حکومت برداشت نہ ہو گی ۔ اس
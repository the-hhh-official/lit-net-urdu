ہوشیار ہونا چاہیے تھا۔ رانی کی جانب سے ان کے دل میں دغد غمہ موجود تھا اور خض
آپ کی آزمائش کے لیے انھوں نے بھاریلی کو بھیجا تھا۔“
راؤ جی : "ہو نہار نہیں ملتی۔ میں بھی بہت پچھتاتا ہوں ۔ پہلی بار بھی بھاریلی کی
بدولت بگاڑ ہوا تھا ۔
ایشور داس: خیر وہ تو کسی طرح سے دور ہوئی بلائلی ۔“
راؤ جی: اس کا بھی مجھے افسوس رہے گا۔ اس بے چاری کی کوئی خطا نہ تھی ۔
ایشور داس : ( قطع کلام کر کے ) بھی تو بھٹانی جی دو چار دن تک محل آتی نہیں۔
ان کے لیے کیا انتظام کیا جائے؟؟؟
راؤ جی میں تو کل چلا جاؤں گا۔ مجھے بیکانیر پر چڑھائی کرنی ہے۔ یہاں کا کچھ
انتظام مناسب تھا پہلے ہی رد کر دیا گیا ہے۔ ہمایوں بادشاہ کے آنے کی خبر تھی وہ بھی
نہیں آیا ۔ پھر بیکار وقت کیوں ضائع کروں۔ تم یہاں رہو اور اس برج کے پاس قنا
تیں کھڑی کروا کے پہرہ چوکی کا پورا پورا بندو بست کرو ۔ جب بانی کا مزاج ذرا دھیما
ہو تو سمجھا بجھا کر جودھ پور لے آنا میں قلعہ دار سے کہہ دوں گا“
راؤ جی یہ کہہ کر دوسرے دن اجمیر سے روانہ ہو گئے ۔ دیوان نے ان کے حکم سے
رام سر پر گیند رانی او مادے کی جاگیر میں لکھ کر پٹہ ان کے پاس بھیج دیا۔ اب اجمیر میں
رانی کی عملداری ہے۔ قلعہ دار اس کی ڈیوڑھی پر پہرہ قناعت کا انتظام کر کے روز
شام سویرے سلام کو حاضر ہوتا ہے۔ اجمیر کا فوجدار روز رانی کی ڈیوڑھی پر مجرے
کے لیے آتا ہے۔ اور اس کی صلاح اور حکم سے اپنا کام انجام دیتا ہے۔ او مادے کا
نام اب روٹھی رانی مشہور ہو گیا ہے وہ برج بھی اب روٹھی رانی کا برج کہلانے لگا
ہے اور آج تک اس نام سے مشہور ہے ۔
جودھ پور پہنچ کر راؤ مالد یو نے سنا کہ بنگال میں ہمایوں اور شیر شاہ سے لڑائی چھٹر
گئی اور دلی، آگرہ خالی پڑا ہے۔ پس اس وقت انھوں نے بیکار نیر کا خیال ترک کر دیا
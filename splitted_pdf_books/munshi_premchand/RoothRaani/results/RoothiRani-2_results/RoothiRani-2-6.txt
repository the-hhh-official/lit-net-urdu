ایشور داس: اچھا تو پھر تم کیا چاہتی ہو؟
او مادے : کچھ نہیں تم بھو جن کرو تو میں بھی کچھ کھاؤں ۔
ایشور داس: تم جاؤ کھانا کھاؤ۔ میں تو تب کھاؤں گا جب تم میرا کہنا مان لو گی ۔
امادے : اچھا کہو کون سی بات کہتے ہو؟
ایشور داس : راؤ جی سے روٹھنا چھوڑ دو ۔
آمادے : راؤ جی اگر میری جان مانگیں تو دے سکتی ہوں مگر میرا دل ان سے اب نہ
ملے گا۔
ایشور داس : میرے کہنے سے ملانا پڑے گا۔
تھوڑی دیر تک او مادے سوچتی رہی ۔ پھر بولی میرا جی نہیں چاہتا کہ جو بات
ٹھان لوں اسے پھر توڑ دوں ۔ یہ میری عادت کے بالکل خلاف ہے۔ مگر آپ کی ضد
سے لاچار ہوں ۔ خیر! آپ کی بات منظور
ایشور داس : ( خوش ہو کر ) بانی جی ا تم نے میری لاج رکھ لی ۔ یقین مانو راؤ جی تم
سے باہر نہیں ۔ جو کچھ تم کہو گی وہی کریں گے ۔
او مادے : میں ان سے کچھ نہیں کہہ سکتی ۔ انہیں سب باتوں کا اختیار ہے۔ مگر ہاں
اگر اپنی عادت کے خلاف پھر کوئی بات دیکھوں گی تو ایک دم ان کے یہاں نہ ٹھہروں
گی۔
ایشور داس: بہت اچھا یہی سہی ۔ کہو تو راؤ جی کو لے آؤں یا اگر تم چلنا قبول کرو تو
سکھ پال کا انتظام کروں ۔
او ما: ابھی نہیں رات کو چلوں گی ۔ آپ اب کھانا کھائیں ۔
ایشورداس پہلے میں راؤ جی کو مبارکباد دے آؤں ۔
ایشور داس خوش خوش راؤ جی کی خدمت میں حاضر ہوا اور او مادے نے پھر سے
کھانا بنوا کر اس کے ڈیرے پر بھجوا دیا ۔
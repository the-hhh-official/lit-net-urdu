رانی پھر روٹھ گئی
راؤ جی مارے خوشی کے جامہ میں پھولے نہیں سماتے معشوق کے انتظار میں
گھڑیاں گن رہے ہیں ۔ راج محل سجایا جا رہا ہے ۔ ناچنے گانے والیاں جمع ہو گئیں۔
گانا ہو رہا ہے۔ شراب کا دور چل رہا ہے۔ او مادے کو بلانے کے لیے لونڈی بھیجی جا
رہی ہے۔ مگر ابھی تک رانی کا بناؤ سنگار پورا نہیں ہوا۔ مانگ میں موتی بھرے
جارہے ہیں ۔ چوٹی گوندھی جا رہی ہے۔ مشاطہ اسے حور بنا دینے کی کوشش کر رہی
ہے۔ اس کا جی ابھی تک راؤ جی کی طرف مائل نہیں ہے۔ خودداری الگ دامن کھینچ
رہی ہے اور دل الگ مچل رہا ہے۔ ابھی تک جی پس و پیش میں ہے کہ جاؤں یا نہ
جاؤں ۔ طبیعت کسی بات پر نہیں جمتی کیسے جاؤں ۔ کونسا منہ لے کر جاؤں۔ کہیں وہ یہ
خیال نہ کرنے لیگیں کہ آخر جھک مار کے آئیں۔ نہیں نہیں میرا جانا مناسب نہیں، مگر
قول ہار چکی ہوں۔ نہ جاؤں گی تو جھوٹی ٹھہروں گی ۔ وہ اسی پس و پیش میں تھی کہ پھر
بلاوا آیا ۔ او مادے نے بھاریلی سے کہا تو جا کر کہہ دے آتے آتے آویں گی۔ ایسی
کیا جلدی ہے؟ بھاریلی یہ سن کر ہم گئی۔ کانپتے ہوئے بولی ۔ ہائی جی کیا اندھیر کرتی
ہو۔ مجھے کیوں بھیجتی ہو۔ کیا اور خواصیں نہیں ہیں۔ او مادے نے کہا کوئی ہرج
نہیں۔ یہ جواب دے کر جلدی سے چلی آؤ وہاں ٹھہر نا نہیں ۔ تجھے پھر میرے ساتھ
چلنا ہوگا۔
لاچار ہو کر بھاریلی گئی ۔ راؤ جی کی نظر جوں ہی اس پر پڑی وہ رانی کو بھول گئے۔
اس کا ہاتھ پکڑ کر بٹھا لیا ۔ وہ بہت کہتی رہی کہ جو میں کہنے آئی ہوں اسے سینے اور مجھے
جانے دیجیے۔ نہیں تو رنگ میں بھنگ پڑ جائے گا ۔ راؤ جی بولے کچھ نہیں ہوگا تو
چھوٹ موٹ ڈرت ہے۔ بھٹانی نے تجھے میری دل لگی ہی کے لیے بھیجا ہے ۔ جب
تک وہ نہ آئیں تو یہیں رہ۔ پھر چلی جانا ۔ راؤ جی شراب کے نشہ میں چور ہیں۔
بھاریلی سے چھٹے جاتے ہیں اپنی دھن میں نہ اس کی بات سنتے ہیں نہ اسے جانے
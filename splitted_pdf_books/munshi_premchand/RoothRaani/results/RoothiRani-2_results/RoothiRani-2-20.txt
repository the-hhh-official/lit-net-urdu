راؤ جی : " جی مجھے تو اس کی خبر نہیں ۔ اس کا کوئی ثبوت بھی ہے ۔"
بیرم: ثبوت کیوں نہیں ہے ۔ اپنے سرداروں کی ڈھالیں دیکھئے ۔ ان کی گدیوں
میں بادشاہ کے فرمان ہیں۔ اس کے علاوہ لاکھوں فیروزیاں بادشاہ سے لی گئی ہیں۔
کیا بازار میں نہ بکی ہوں گی ؟"
بیرم یہ پھلجھڑی چھوڑ کر چلتا بنا۔ پر راؤ جی پھیر میں پڑ گئے۔ آدمی بھیج کر فیروزیوں کا
پتہ چلایا تو وہ سب رئیسوں کے پاس نکلیں ۔ ان سے پوچھا تو جواب ملا کہ اپنے ہی
آدمی بچ گئے ہیں۔
دوسرے دن جب وہ سردار جھمرے کو آئے تو راؤ جی نے ان کے پاس نئی نئی
ڈھالیں دیکھ کر کہا یہ کہاں سے آئیں۔ جواب ملا کہ بیو پاریوں سے خریدی گئی ہیں۔
راؤ جی نے دیکھنے کے بہانے سے سب ڈھالیں رکھ لیں ۔ دربار برخواست ہو
جانے کے بعد انہیں چروا کر دیکھا تو وہی فرمان ملے جن کا ذکر بیرم نے کیا تھا۔ منشی
بلوا کر پڑھوایا تو مضمون بھی وہی نکلا۔ اب یقین کامل ہو گیا کہ سر دار لوگ تجھے ضرور
دنا دیں گے۔ اس میں شک نہیں کہ بیرم جی کی چال کام کر گئی۔ مگر اس کا باعث یہ
نہیں تھا کہ چال بذات خود اچھی تھی بلکہ اس کے کہ راؤ جی کو اپنے سرداروں پر پہلے
ہی سے کچھ شبہ تھا۔ اگر ایسا نہ ہوتا تو وہ کل سرداروں کی ڈھالوں میں فرمان دیکھ کر فوراً
تاڑ جاتے کہ مجھے دھوکہ دیا گیا ہے۔ یہ کیوں کر ممکن ہو سکتا تھا کہ سب سردار ڈھالوں
ہی میں یہ فرمان چھپاتے ۔ کیا انہیں اور کوئی جگہ نہ ملتی تھی اور پھر سب کے سب نئی
ڈھالیں ! یہ تکیے راؤ جی کے ذہن میں نہ آئے ۔ مکار رام سے تو پہلے ہی بدظن ہو رہے
تھے۔ اب سرداروں پر سے بھی اعتبار جاتا رہا ۔ اسی دم حکم دیا کہ فوج یہاں سے کوچ
کرے۔
اس حکم نے تمام فوج میں کھلبلی مچادی ۔ پر جوش راجپوت اپنے اپنے ارمان نکالنے
کی تیاریاں کر رہے تھے۔ کوئی تلوار صاف کر رہا تھا۔ کوئی تیرومان پر مشق کر رہا تھا ۔
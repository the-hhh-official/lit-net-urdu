شادی کی تیاری
روبھی رانی
او مادے جیسا میر کے راول لون کی بیٹی تھی 1586 ء میں فرماں روائے کی گدی پر
جلوہ افوز تھا، بیٹی کے پیدا ہونے سے پہلے تو دل ذرا شکستہ ہوا۔ مگر جب اس کے حسن
و جمال کی خبر آئی تو آنسو بجھ گئے تھوڑے ہی دنوں میں اس لڑکی کے حسن و جمال کی
دھوم سارے راجپوتا نہ میں بچ گئی سکھیاں سوچتی تھیں دیکھیں یہ نا زنہیں کسی بھاگوان
کو ملتی ہے ۔ وہ اس کے آگے دیس دیس کے راجوں مہاراجوں کے اوصاف بیان
کرتیں اور اس کے جی کی تھاہ لیتیں، لیکن او مادے اپنے حسن کے غرور میں کسی کو
خیال میں نہ لاتی تھی اور صرف اوصاف ظاہری پر اسے ناز نہ تھا وہ اپنے دل کی
مضبوطی، حوصلہ کی بلندی اور فیاضی میں بھی اپنا نظیر نہ رکھتی تھیں ۔ عادات سارے
عالم سے پرانے تھے۔ چھوٹی موٹی کی طرح جہاں کسی نے انگلی دکھائی اور وہ کملائی۔
ماں کہتی بیٹی پرائے گھر جانا تمہارا نباہ کیوں کر ہو گا۔ باپ کہتا بیٹا! چھوٹی چھوٹی
باتوں پر برا نہ ماننا چاہیئے وہ اپنی دھن میں کسی کی نہ سنتی تھی ۔ سب کا جواب اس کے
پاس خاموشی تھا، کوئی کتنا ہی بھونکے جب وہ کسی بات پر اڑ جاتی تو اڑی ہی رہتی
تھی۔
آخر لڑ کی شادی کرنے کے قابل ہوئی۔ رانی نے راول سے کہا کہ بے خبر کیسے
بیٹھے ہولڑ کی سیانی ہوئی اس کے لیے برڈھونڈو بیٹی کے ہاتھوں میں مہندی رچاؤ۔
راول نے جواب دیا جلدی کیا ہے، راجا لوگوں میں چرچا ہو رہا ہے آج کل
شادی کے پیغام آیا چاہتے ہیں ۔ اگر میں اپنی طرف سے کسی کے پاس پیغام بھیجوں گا
تو اس کا مزاج آسمان پر چڑھ جائے گا۔
مارواڑ کے بہادر راجہ مالدیو نے بھی او مادے کے حسن جہاں سوز کا شہرہ سنا اور اس
کا غائبانہ عاشق ہو گیا۔
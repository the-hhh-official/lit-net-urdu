پانی کا گھڑا اور سلنچی کے محل شاہی کی طرف جا رہی ہے ۔ سمجھ گئے بڑا دھوکہ ہوا۔ اسی
وقت شرماتے ہوئے محل میں گئے ۔ وہاں کا سنانا محل کی ویرانی اور رانی کی سرد مہری
دیکھ کر جی بیٹھ گیا بولے۔
اے بڑے رتبہ والی نازنین او ما دیوی ! ضد میں آکر کیوں اپنے عاشق سے
روٹھی سیج پر بیٹھی ہوئی ہے ۔“
راؤ جی کو دیکھتے ہی وہ اٹھ کھڑی ہوئی پر منہ سے کچھ نہ بولی ۔
مان ابرو کو کھینچ کر اس میں تیر مرگان کا نشانہ لگائے ہوئے ہاتھ مروڑے منہ
موڑے نازنین غصہ سے بھری بیٹھی ہے۔
خواسیں دور دور چپ کھڑی تھیں ۔ بھاریلی کا مارے خوف کے لہو سو کھا جاتا تھا۔ پر
گانے والیاں بند نہ ہوئی ۔ وہ گانے لگیں ۔
اے شراب میں مست مہاراج
تمہیں شراب کس نے پلائی
راؤ جی نے بہت کہا کہ میں نشہ میں تھا۔ اس سوجہ سے ایسی حرکت سرزد ہوئی مگر
رانی نے ایک نہ سنی ۔ گانے والیوں نے بھی راؤ کے اشارے سے بہت سے منانے
کے گیت گائے مگر رانی پر کچھ اثر نہ ہوا۔ اس جھمیلے میں دن بہت چڑھ آیا۔ آخر کار راؤ
جی یہ سوچ کر کہ پھر منالیں گے محل سے باہر نکل آئے ۔ اسی وقت ان کے سردار بھی
راول جی کے پاس سے اٹھے ۔
راؤ جی نے پھر محل کے اندر جا کر اپنی جان خطرے میں ڈالنا مناسب نہ جانا ۔ باہر
ہی سے رخصتی کی درخواست کی ۔ راول جی بھی یہی چاہتے تھے کہ بھید نہ کھلے ۔ چپ
چپاتے بدائی ہو جائے ۔
او مادے راؤ جی کے ساتھ جانے پر راضی نہیں ہوتی تھی ۔ راگھو جی جیوتشی نے سنا تو
اس سے کہا کہ کل تمہیں راؤ جی کی جان پیاری تھی۔ کیا آج وہ پیار جاتا رہا ؟ ان کی
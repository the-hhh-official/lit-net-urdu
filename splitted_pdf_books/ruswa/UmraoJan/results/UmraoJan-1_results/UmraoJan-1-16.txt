۲۰
اس نظم کی انصاف پسند احباب نے بڑی تعریف کی۔ ہر شعر پر اہل محفل تعریف کرتے جاتے تھے۔
منشی صاحب پر وجد کا عالم طاری تھا، امراؤ جان جھوم رہی تھیں۔ اور میرا جو حال تھاوہ میرے ہی دل سے
کوئی پوچھے۔
منشی صاحب : ہاں جناب آغا صاحب ! اب آپ کچھ عنایت فرمائیے۔
آغا صاحب : بہت خوب ! مطلع اول ملاحظہ ہو۔
کہیں سامان ایسے ہوں تو کچھ دل کو مرے کل ہو
منر ابلے ہوئے ہوں اور اک ٹھرے کی بوتل ہو
احباب : آغا صاحب، کیا مقطع فرمایا ہے!
آغا صاحب : اے حضت ! ابھی آپ نے سنا ہی کیا ہے، دوسرا مطلع سنیے۔
وہ مضموں ڈھونڈ کر باندھوں کہ جو اشکل سے اشکل ہو
کہوں وہ مطلع ثانی کہ جو اول سے اول ہو
احباب : بے شک، اول سے اول ہے۔
آغا صاحب نے اب شعر ملاحظہ ہوں :
اس شعر کا رخ نواب صاحب کی طرف تھا، جو جالی کا کرتا، ہلکا بادامی رنگا اور باریک ململ کا انگرکھا
پینے، بند کھولے ہوئے بیٹھے تھے اور ایک نہایت نفیس پنکھیا ہاتھ میں تھی، اسے جھلتے جاتے تھے)۔
اگر جاڑے میں تو مل جائے تو کیا غم ہے جاڑے کا
تری زلفیں ہوں شانے پر دوشالہ ہو نہ کمل ہو
احباب تعریف
آغا صاحب :-
کہو بے چارگی میں بھی طبیعت خوش رکھنے مجنوں
کہ پرلے ناقته لیلی مری جب دل کی کونپل ہو
پنڈت جی : سبحان اللہ ! اور تو اور یہ بے چارگی سے کیا چارہ نکالا ہے !
احباب واللہ سمجھے بھی خوب ! سمجھ ہو تو ایسی ہو، نہیں تو نہ ہو۔
آغا صاحب نہ ہو ! اچھا اب یہ شعر سنئے:
کہو عشاق سے اپنے کہ ضبط گریہ فرمائیں
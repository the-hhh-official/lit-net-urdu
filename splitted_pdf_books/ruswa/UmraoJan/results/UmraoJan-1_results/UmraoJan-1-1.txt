تمهید
۵
ہم کو بھی کیا کیا مزے کی داستانیں یاد تھیں
لیکن اب تمہید ذکر درد و ماتم ہو گئیں
ناظرین! شان نزول اس قصے کی یہ ہے کہ دس بارہ برس کا ذکر ہے، میرے ایک دوست منشی احمد
حسن صاحب اطراف دہلی کے رہنے والے یہ طریق سیر و سیاحت لکھنو تشریف لائے تھے۔ انہوں نے
چوک میں سید حسین کے پھاٹک کے پاس ایک کمرہ کرائے پر لیا تھا۔ یہاں اکثر احباب سر شام آ بیٹھتے
تھے۔ بہت ہی لطف کی صحبت ہوتی تھی۔ منشی صاحب کا مذاق شعر فہمی اعلیٰ درجے کا تھا۔ خود بھی کبھی
کبھی کچھ کہہ لیتے تھے اور اچھا کہتے تھے، لیکن زیادہ تر ان کو سننے کا شوق تھا، اس لیے اکثر شعر و سخن کا
چرچا رہتا تھا۔ اسی کمرے کے برابر ایک اور کمرہ تھا۔ اس میں ایک طوائف رہتی تھی۔ بود و باش کا طریقہ
اور رنڈیوں سے بالکل علیحدہ تھا۔ نہ کبھی کسی نے کمرے پر سر راہ بیٹھے دیکھا، نہ وہاں کسی کی آمد ورفت
تھی ۔ دروازوں میں دن رات پر دے پڑے رہتے تھے۔ چوک کی طرف نکاس کا دروازہ بالکل منتقل رہتا
تھا۔ گلی کی جانب ایک اور دروازہ تھا، اسی سے نوکر چاکر آتے جاتے تھے۔ اگر کبھی کبھی رات کو گانے
کی آواز نہ آیا کرتی تو یہ بھی نہ معلوم ہوتا کہ اس کمرے میں کوئی رہتا بھی ہے یا نہیں۔ جس کمرے میں ہم
لوگوں کی نشست تھی اس میں ایک چھوٹی سی کھر کی لگی تھی، مگر اس میں کڑا پڑا ہوا تھا۔ ایک دن حسب
معمول احباب کا جلسہ تھا۔ کوئی غزل پڑھ رہا تھا، احباب، زاد دے رہے ۔ نا غزل پڑھ رہا تھا، احباب، زاد دے رہے تھے۔ اتنے میں میں نے ایک شعر
پڑھا۔ اس کھڑکی کی طرف سے واہ وا کی آواز آئی۔ میں چپ ہو گیا، اور احباب بھی اسی طرف متوجہ ہو گئے۔
منشی احمد حسن نے پکار کے کہا۔ " غائبانہ تعریف ٹھیک نہیں، اگر شوق شعر و سخن ہے تو جلسے میں تشریف
لائیے ۔ " اس کا کوئی جواب نہ ملا۔ میں پھر غزل پڑھنے لگا، بات، رفت گزشت ہوئی۔ تھوڑی دیر کے بعد
ایک مہری آئی۔ اس نے پہلے سب کو سلام کیا، پھر یہ کہا - "مرزار سوا کون صاحب ہیں؟ " احباب نے
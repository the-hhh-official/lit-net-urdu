4
امراؤ جان : اوئی مرزا ! آپ کی تو باتیں لاجواب ہوتی ہیں، اچھا چلیے میں آتی ہوں۔
میں اٹھ کے چلا آیا ۔ تھوڑی دیر کے بعد امراؤ جان صاحب ذرا کنگھی دنگھی کر کے کپڑے بدل کے
آئیں۔
میں نے احباب سے چند الفاظ میں ان کے مزاق شعر و سخن اور کمال موسیقی وغیرہ کی تعریف کر دی
تھی، لوگ مشتاق ہو گئے تھے۔ جب وہ تشریف لائیں تو یہ ٹھہری کہ سب صاحب اپنا اپنا کلام پڑھیں۔
خلاصہ یہ کہ بڑے لطف کا جلسہ ہوا۔ اس دن سے امراؤ جان اکثر شام کو چلی آتی تھیں۔ گھنٹہ دو گھنٹہ نشست
رہتی تھی۔ کبھی شعر و شاعری کا جلسہ ہوا، کبھی انہوں نے کچھ گایا، احباب محفوظ ہوئے۔ ایسے ہی ایک
جلسے کی کیفیت ہم یہاں لکھے دیتے ہیں۔ ان مشاعروں میں نہ کوئی طرح مقرر کی جاتی تھی اور نہ بہت سے
لوگوں سے وعدے لیے جاتے تھے۔ صرف بے تکلف احباب جمع ہو جاتے تھے اور اپنی اپنی تازہ
تصنیف غزلیں پڑھتے تھے۔
مشاعره
کس کو سنائیں حال دل زار اے ادا
آوارگی میں ہم نے زمانے کی سیر کی

مرزار سوا: کیا کہنا بی امراؤ جان صاحب ! یہ مقطع تو آپ نے حسب حال کہا ہے۔ اور شعر کیوں نہ
پڑھے؟
امراؤ جان تسلیم مرزا صاحب! آپ کے سر کی قسم میں وہ مطلع یاد تھا اور یہ مقطع۔ خدا جانے کس
زمانے کی غزل ہے۔ زبانی کہاں تک یاد رہے، بیاض نگوڑی گم ہو گئی۔
منشی صاحب ۔ اور وہ مطلع کیا تھا؟ ہم نے نہیں سنا۔

رسوا: آپ تو اہتمام میں مصروف ہیں، سنے کون؟
اس میں شک نہیں کہ منشی صاحب نے آج کے جلسے کے لیے بڑے سلیقے سے انتظام کیا تھا۔
گرمیوں کے دن تھے۔ مہتابی پر دو گھر ہی دن رہے سے چھوڑا کاؤ ہوا تھا، تاکہ شام تک زمین سرد ہو
جائے۔ اسی پر دری بچھا کے اعلی چاندنی کا فرش کر دیا گیا تھا۔ کوری کوری صراحیاں پانی بھر کے کیوڑا
ڈال کے منڈیر پر چنوا دی گئی تھیں۔ ان پر بالو کے آپ خورے ڈھلکے ہو گئے تھے۔ برف کا انتظام علیحدہ
کیا گیا تھا۔ کاغذی ہانڈیوں میں سفید پانوں کی سات سات گلوریاں سرخ صافی میں لپیٹ کر کیوڑے میں بسا
کر رکھ دی گئی تھیں۔ ڈھکنیوں پر تھوڑا تھوڑا کھانے کا خوشبودار تمباکو رکھ دیا تھا۔ ڈیڑھ منے حکموں
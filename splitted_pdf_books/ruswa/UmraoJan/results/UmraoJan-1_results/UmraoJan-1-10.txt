۱۴
دل وہ اچھا جو حسینوں کی نظر میں نہ جچے
جنس وہ خوب، کوئی جس کا خریدار نہ ہو
خان صاحب :- بہت خوب!
شیخ صاحب :۔ تسلیم
مقتل عشرت کی بے کار قسم کھاتے ہو
ہم نہ مانیں گے اگر ہاتھ میں تلوار نہ ہو
اتے ہیں ایک آدمی آیا اور اس نے ایک پرچہ منشی احمد حسن کو دیا
منشی صاحب (رقعہ پڑھ کے لیے ، مرزا صاحب تشریف نہیں لائیں گے ، غزل تازہ تصنیف بھیج دی
ہے۔
میں نے آدمی سے پوچھا " کرتے کیا ہیں؟"
آدمی: (مسکرا کے) جی حضور سکندر باغ سے سر شام بہت سے انگریزی درختوں کے ناندے
لے کے آئے ہیں۔ ان کو گول حوض کے کنارے پتھروں کے اندر سجارہے ہیں۔ مالی
پانی دیتا جاتا ہے۔
رسوا
جی ہاں، انہیں اپنے اعمال سے فرصت کہاں جو مشاعرے میں تشریف لائیں۔
منشی صاحب : واللہ کیا صحبت کو بے لطیف کیا ہے ۔ نہ آئے نا، اچھا غزل ہی پڑھ دیجیے۔
رسوا
مجھ سے تو کچھ نہ پڑھوائیے گا؟
منشی صاحب : ہاں خوب یاد آیا، اچھا تو پہلے آپ پڑھ لیجیے۔
رسوا
نہ پوچھو ہم سے کیوں کر زندگی کے دن گزرتے ہیں
کسی بے درد کی فرقت میں جیتے ہیں نہ مرتے ہیں
کوئی ان سے کہے دل لے کے بھی یوں ہی مکر جانا
عدو کے سامنے جو گالیاں دے کر مکرتے ہیں
ابھی تو نہیں رہے ہیں مدعی ذوق جراحت پر
نہ پوچھو اس مزے کو جب نمک زخموں میں بھرتے ہیں
تماشا ہو جو ان کا بوسہ لے کر ہم مکر جائیں
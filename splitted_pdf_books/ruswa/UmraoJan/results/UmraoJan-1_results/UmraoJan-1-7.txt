11
حیف
بنت العنب نہیں ملتی
باد میں ایک شب نہیں ملتی
رسوا۔ کیا اچھا کنایہ ہے، یعنی شب چار دہم۔
خان صاحب تسلیم !
یوں تو ملتی ہے داد صنعت شعر
داد حسن طلب نہیں ملتی

خان صاحب : تسلیم !
رسوا
کیا کہنا! خوب فرمایا !
شوخیوں سے کسی کی، میری مراد
پہلے ملتی تھی، اب نہیں ملتی

رسوا
لا جواب شعر کہا ہے۔
خان صاحب تسلیم !
اس کے بعد ایک صاحب تشریف لائے ۔ آدمی کے ہاتھ میں لالٹین تھی۔
خان صاحب : یہ کون صاحب آتے ہیں؟ شب ماہ میں لالٹین کی کیا ضرورت تھی؟
نواب صاحب : حضرت حماقت تو ہوئی، معاف کیجیے گا۔
خان صاحب : افاد نواب صاحب ! بہ حضور مضائقہ ندارد۔
نواب صاحب تشریف لائے ، سب نے تعظیم کی۔ غزل پڑھنے کی فرمائش ہوئی۔
نواب صاحب : میں تو آپ صاحبوں کا مشتاق ہو کے آیا ہوں، مجھے تو کچھ یاد واد نہیں۔
شیخ صاحب : جناب غزل پڑھنا ہو گی۔
ب صاحب اچھا، جو کچھ یاد آتا ہے، عرض کیے دیتا ہوں
دل میں کھب جائے گی قاتل کی ادا ایک نہ ایک
کارگر ہو گا کبھی تیر قضا ایک نہ ایک

احباب : سبحان اللہ ! واہ وا! کیا مطلع فرمایا ہے ۔
نواب صاحب جھک جھک کے تسلیمیں کرنے لگے) شعر ملاحظہ ہو:
کوئی حوروں پر فدا، کوئی بتوں پر شیدا
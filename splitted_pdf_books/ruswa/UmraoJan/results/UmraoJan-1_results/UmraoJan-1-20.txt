آغا صاحب۔ معاف فرمائیے گا ہے تو کچھ ایسا ہی، مگر کچھ ایسا نازیبا نہیں ہے۔ ایک تو خاندانی اعتبار
ہے، اس لیے کہ فدوی کے آباؤ اجداد دشت قبچاق میں لوٹ مار کیا کرتے تھے۔ دوسرے
اس سبب ہے کہ استاد مرحوم سارق تخلص فرماتے تھے، اور یہ کچھ ایسا نامناسب بھی نہ تھا،
اس لیے کہ ان کی روح نہ شرمندہ ہیں عمر بھر اگلے شاعروں کے مضمون چرا چرا کے شعر
موزوں فرمایا کیے۔ سارا دیوان ملاحظہ کر لیجیے، شاید ہی کوئی شعر نیا ہو۔ جب اشہب خامہ کی
لگام میرے دست اقتدار میں آئی تو میں نے سرقے کو اپنی شان کے منافی سمجھ کے قزاق
تخلص رکھ لیا۔ کچھ نہ سہی اس میں ایک طرح کا یا نگین تو ہے۔ بندے کا یہ دستور رہا ہے
اور رہے گا کہ شعرائے ماضی و حال و استقبال کے مضامین زبردستی چھین کر اپنے قبضہ
تصرف میں کرلوں گا۔
نواب صاحب۔ بہت مبارک!

مشاعرہ ختم ہونے کے بعد فالسے کی برف جمائی گئی، اس کی دو دو تلفیاں احباب نے نوش کیں۔
سب اپنے اپنے مکان تشریف لے گئے۔ اس کے بعد دستر خوان بچھا۔ منشی صاحب نے اور میں نے اور
امراؤ جان نے کھانا کھایا۔
منشی صاحب:- (امراؤ جان سے) ذرا اپنا وہ مقطع پڑھیے جو آپ نے پہلے پڑھا تھا۔
امراؤ جان:
کس کو سنائیں حال دل زار اے ادا
آوارگی میں ہم نے زمانے کی سیر کی
منشی صاحب: اس میں شک نہیں کہ آپ کے حالات بہت ہی دل چسپ ہوں گے۔ جب سے آپ
نے یہ مقطع پڑھا ہے مجھے یہی خیال ہے۔ اگر آپ اپنی سرگزشت بیان کریں تو لطف
سے خالی نہ ہو گا۔
میں نے بھی منشی صاحب کے کلام کی تائید کی، مگر امراؤ جان پہلو بچاتی تھیں۔ ہمارے منشی
صاحب مہربان کو ابتدائے سن سے تھے کہانیوں کا بڑا شوق تھا۔ الف لیلہ "، امیر حمزہ کی داستان کے
علاوه " بوستان خیال" کی کل جلدیں نظر سے گزری ہوئی تھیں۔ کوئی نادل ایسا نہ تھا جو آپ نے نہ دیکھا
ہو، مگر لکھنور میں چند روز رہنے کے بعد جب اہل زبان کی اصلی بول چال کی خوبی کھلی، اکثر نادل
نویسوں کے بے تکے تھے، مصنوعی زبان اور تعصب آمیز بیہودہ جوش دلانے والی تقریریں آپ کے
دل سے اتر گئی تھیں۔ لکھنور کے با مذاق لوگوں کی گفتگو بہت ہی پسند آئی تھی۔ امراؤ جان کے اس مقطع
الم
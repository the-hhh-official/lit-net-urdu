۲۳
نہ بک بک ہو، نہ جھک جھک ہو، نہ کچ کچ ہو، نہ کل کل ہو
احباب کیا مصرع کہا ہے !
خان صاحب : اوپر کا مصرع بھی خوب لگایا ۔ وہی ارذل کی رعایت چلی جاتی ہے۔
(امراؤ جان ہنستے ہنستے لوٹی جاتی تھیں)۔
آغا صاحب : اچھا تو اب ایسے شعر نہ پڑھیں گے ۔ ہمارا معشوق ذلیل ہوا جاتا ہے۔ نازک خیالی سنیئے۔
تری نازک کمر کے باب میں چھلک بنا دیں گے
وہ کیا سمجھے یہ باریکی طبیعت جس کی گٹھل
ہو
خان صاحب میں تسلیم کیے لیتا ہوں، میری طبیعت ایسی ہی ہے جیسا آپ ارشاد فرماتے ہیں، مگر
برائے خدا اس چہلک کے معنی سمجھا دیجئے۔
آغا صاحب : خیر خاطر ہے، سن لیجیے ۔ محاسب لوگ خانہ پری کے لیے بجائے ندارد کے (x) نشان بنا دیا
کرتے ہیں، اس لیے اس سے یہ مطلب نکلا کہ کمر معدوم ہے۔ دوسرے ایک خط نے
بیچوں بیچ سے دوسرے کو کاٹ دیا ہے، اس سے یہ ظاہر ہوا کہ معشوق کی کمر کئی ہوئی اور
پھر جڑی ہوئی بھی ہے۔
خان صاحب : یہ کیوں کر؟
آغا صاحب اب اس بار یکی کو نہ پوچھیے۔ خیر حضرات واضح ہو کہ چہلک علم ریاضی میں علامت جمع کی
ہے۔ لطف یہ ہے کہ علامت کی کوئی مقدار نہیں ہوتی۔
مطلب یہ تھا کہ کمر باوجود معدوم ہونے کے جسم کے دونوں حصوں کو جوڑے ہوئے ہے۔
احباب حضرت ! میں نازک خیالی کی حد ہو گئی ! جو کوئی اتنا علم جانتا ہو وہ آپ کے شعر سمجھے۔
آغا صاحب اسی سے تو میں ایسے ویسوں کے سامنے پڑھتا نہیں۔ افسوس ! استاد مرحوم زندہ نہ ہوئے،
نہیں تو ان شعروں کی کچھ داد ملتی۔ اب سمجھنے والوں میں کون رہ گیا ہے ۔ خیر آپ یہ مقطع
سن لیجیے ۔ طبیعت کو کاشت ہو گئی، کوئی قدر دان نہیں ہے۔
میں اے قزاق میں ! طبع قیامت خیز کو روکو
غضب ہو جائے گا فوج مضامین میں جو مچل ہو ؟
احباب مقطع پھر عنایت ہو ۔ ( آغا صاحب نے دوبارہ پڑھا) ۔
نواب صاحب کیاز بر دست تخلص رکھا ہے، قزاق !
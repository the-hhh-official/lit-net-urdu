49
کہ اس میں لطف ہی کیا ہے۔ والد مرحوم فرمایا کرتے تھے کہ ہم نے حضرت استاد کے
بنائے ہوئے شعر دیوان سے نکال ڈالے۔ جھوٹی تعریفوں سے دل کو کیا خوشی ہوتی ہو
گی۔
میں:۔
خدا جانے ۔ یہ بھی ایک ہوس ہے اور بڑی ہوں۔
نواب: اچھا تو اس غزل کا اور کوئی شعر یاد ہو تو پڑھئے۔
میں:۔
فرض ہے ضبط ناله و فریاد
جس سے نا خوش ہو تم وہ عادت کیا
نواب: کیا شعر ہے! پھر پڑھئے ۔ واللہ کیا نئی بات کی ہے !
میں :۔
(شعر دوبارہ پڑھ کے) تسلیم ! آپ قدردانی کرتے ہیں۔
نواب شعر ہی اچھا ہے ۔ اور کوئی شعر پڑھئے۔
میں :۔
اس طرح میں میری غزل نہیں۔ یہ دو شعر ابھی کہے ہیں۔
نواب: یہ اور طرہ ہوا۔ فی البدیہہ اور ایسے شعر ! اچھا اور کسی غزل کے شعر پڑھئے۔
میں : اب آپ ارشاد کیجئے ۔ اسی لئے میں نے سبقت کی تھی۔
نواب: میں پڑھے دیتا ہوں، مگر آپ کو بھی غزل پڑھنا ہو گی۔
رنگت کر بڑی داڑھی ترچھی پگڑی باندھے، کمر بندھی ہوئی، کنار لگی ہوئی، کمرے کے اندر گھس
سکے اور آتے ہی نہایت بے تکلفی سے میرا زانو دبا کے بیٹھ گئے۔ نواب صاحب نے میری طرف
دیکھا، میں نے سر جھکا لیا۔ کاٹو تو بدن میں لہو نہیں۔ کہاں تو نواب سے یہ اقرار تھا کہ بالکل تخلیہ ہو گا،
کمرے میں کوئی نہ ہو گا۔ کس مزے کی گفتگو، کیسا استخر امذاق تھا، کیا راز و نیاز ہو رہا تھا، کہاں یہ بلائے
مہیب نازل ہوئی۔ سنگ آمد و سخت آمد .
ان صاحب نے بیٹھتے ہی نواب صاحب کی طرف گھور گھور کے دیکھنا شروع کیا جیسے کوئی اپنے
باپ کے قاتل کو دیکھتا ہو ۔ گھڑی گھڑی کنار پر ہاتھ جاتا تھا۔ میں تو دل میں سبھی جاتی تھی۔ یا الٹی یہ
کیا آفت ناگہانی آگئی۔ دیکھئے کیا ہوتا ہے ۔ نواب اپنی طرف کھنچے ہوئے بیٹھے ہیں، تیوریاں چڑھی
ہوئی ہیں۔
ہائے کیا مزے کی صحبت تھی، اس کم بخت نے کیسا خلل ڈالا ۔ نواب ابھی غزل پڑھنے کو تھے،
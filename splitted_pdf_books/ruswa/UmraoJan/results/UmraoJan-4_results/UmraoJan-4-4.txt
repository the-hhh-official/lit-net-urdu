۶۸
u
میں :۔
نہ غیروں کی وساطت ہو، نہ یاروں کی شماست ہو
جو ہیں آپس کی باتیں راز دار ان کے ہمیں تم ہو
یہ آپ ہی کا شعر ہے؟
نواب: جی نہیں، والد مرحوم نے فرمایا ہے۔
میں:۔
کیا خوب فرمایا ہے ؟
نواب: ماشاء اللہ آپ کو شاعری کا مذاق بھی ہے۔
میں :۔
اوصافها
اچھی صورت جو خدا دے تو یہ اوصاف بھی دے
حسن تقریر بھی ہو، خوبی تحریر بھی ہو
کس کا شعر ہے؟
نواب:۔ ان ہی کا۔
میں:۔
کیا خوب فرمایا !
نواب: جی ہاں وہ ایسا ہی فرماتے تھے، مگر واللہ آپ کی شان کے لائق ہے ۔
میں:۔
یہ فقط آپ کی عنایت ہے۔
ورنہ میں کیا مری حقیقت کیا
نواب واہ کیا صاف صاف شعر ہے !
میں :۔
تسلیم !
نواب یہ کہئے آپ شعر بھی کہتی ہیں۔
میں:۔
جی نہیں، آپ ایسے قدر دانوں سے کہوا لیتی ہوں۔ اس بات پر نواب صاحب پہلے تو
اک ذرا چیں بہ جبیں ہوئے، پھر مسکراتے ہوئے دیکھ کر ہنس پڑے۔
نواب: خوب کسی ! جی ہاں اکثر رنڈیوں کا دستور ہے کہ یاروں سے شعر کہوا کے اپنے نام سے
میں:۔
نواب:
پڑھا کرتی ہیں۔
آپ رنڈیوں کو کہئے ۔ کیا مرد ایسا نہیں کرتے؟
واللہ سچ ہے۔ والد مرحوم کے دوستوں میں اکثر ایسے صاحب ہیں جنہوں نے کبھی ایک
مصرع نہیں کہا اور ہر مشاعرے میں غزل پڑھنے کو مستعد ۔ اکثر والد ہی کہہ دیا کرتے
تھے۔ کبھی ایسا ہو تا تھا کہ میری غزل میں شعر زائد ہوئے، چھانٹ دیئے۔ میں کہتا ہوں
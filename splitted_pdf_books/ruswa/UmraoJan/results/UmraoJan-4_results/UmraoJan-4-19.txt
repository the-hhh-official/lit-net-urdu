نواب: سود کا حساب کس نے آج تک کیا۔ جو چیز گردی ہوئی، پھر اس کے چھڑانے کی نوبت
نہیں آئی جو سود کا حساب کیا ہوتا۔
بسم الله : اچھا تو یہ کڑے میں لے لوں؟
نواب: لے لو۔
بسم اللہ کہو تو میاں حسنو کو مرزا صاحب کے پاس بھیجوں؟
نواب نہیں، میرے سر کی قسم ! ایسا نہ کرنا، سید ہے۔
بسم الله سید ہے؟ اس کے باپ کا پتا نہیں؟
نواب خیر وہ تو اپنے منہ سے کہتا ہے۔
ہیں نا!
میں اپنے دل میں نواب کی ہمت پر آفرین کرنے لگی۔ واہ ری ہمت، کیا کہنا، خاندانی رئیس
بسم اللہ کی بے مروتی دیکھئے، نواب سے وہی چھٹن جان کے گھر جانے کا بہانہ کر کے ان کو
سویرے سے رخصت کر دیا۔ خدا جانے کس سے وعدہ تھا۔ اس واقعے کے دوسرے یا تیسرے دن کا
ذکر ہے، میں خانم کے پاس بیٹھی ہوں۔ اتنے میں ایک بوڑھی سی عورت آئی، خانم صاحب کو جھک
کے سلام کیا۔ خانم نے بیٹھنے کا اشارہ کیا۔ سامنے بیٹھ گئی۔
خانم : کہاں سے آئی ہو؟
بڑھیا۔ کیا بتاؤں کہاں سے آئی ہوں۔ کوئی ہے تو نہیں؟
خانم: یہاں کون ہے، میں ہوں اور تم ہو اور یہ چھوکری ہے۔ اس کو بات سمجھنے کی تمیز
نہیں، کہو۔
بڑھیا۔ مجھے نواب فخر النساء بیگم صاحب نے بھیجا ہے۔
خانم کون فخر النساء بیگم صاحب؟
بڑھیا اے لو تم نہیں جانتیں، نواب چھین صاحب۔
خانم : سمجھی، کہو۔
بڑھیا۔ بیگم صاحب نے مجھے بھیجا ہے۔ آپ بسم اللہ جان کی بال ہیں نا؟
خانم: ہاں، بات کہو۔
بڑھیا بیگم صاحب نے کہا ہے کہ چھین صاحب میرا اکلوتا بیٹا ہے۔ میں بھی اس پر پروانہ ہوں
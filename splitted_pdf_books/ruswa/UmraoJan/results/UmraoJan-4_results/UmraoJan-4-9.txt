شمشیر خان میں عرض کرتا ہوں کہ حضور تشریف لے جائیں۔ اس مردود کا ہوا ہی کیا ہے۔ آپ
کیوں بدنام ہوتے ہیں۔
بارے نواب صاحب بھی کچھ سمجھ کے اٹھے۔ ایک آدمی ہمارے یہاں سے ساتھ کیا گیا۔ خانم
نے اسی وقت مرزا علی رضا بیگ کو بلوا بھیجا۔ وہ چوک میں ہی تھے۔ فوراً چلے آئے۔ خانم نے علیحدہ
لے جا کر نہیں معلوم کیا کان میں پھو نکا وہاں سے آئے تو یہ کہتے ہوئے آئے۔
ہو گا! پھینک دو مردود کو کمرے کے نیچے، سمجھ لیا جائے گا۔
مرزا
خیر، خان صاحب کو کمرے کے نیچے تو نہیں پھینکا، بازو پر پٹی باندھی، ڈولی بلوائی گئی۔ خان
صاحب کو بھی کسی قدر ہوش آگیا تھا۔ مکان کا پتا پوچھا، معلوم ہو ا مرغ خانے میں رہتے ہیں۔ ڈولی میں
بٹھا کے ان کے گھر بھجوا دیا۔ کہاروں کو سمجھا دیا تھا مکان کے قریب کہیں پر اتار کے چلے آنا۔ چنانچہ
ایسا ہی ہوا۔
سلطان صاحب کئی دن تک نہیں آئے، نہ ان کا آدمی آیا۔ مجھے ان سے محبت سی ہو گئی تھی۔
یقین تھا کہ وہ اب نہیں آئیں گے اور واقعی ایسا ہی ہوا بھی۔ وضع دار آدمی تھے، پہلے ہی جب وہ آئے
تھے، آدمی کی زبانی پیش تر بہت تاکید تخلئے کے لئے کر دی تھی۔ بوا حسینی نے اقرار کر لیا تھا کہ کوئی نہ
آنے پائے گا۔ مگر اتنی چوک ہو گئی کہ دروازے پر کسی کو نہ بٹھا دیا۔ خان صاحب از غیب ڈھیلا خدا
جانے کہاں سے آن پڑے، سارا کھیل بگڑ گیا۔ اتفاق سے چار پانچ دن کے بعد ایک برات میں میرا مجرا
آگیا تھا۔ وہاں نواب صاحب بھی تشریف رکھتے تھے۔ میرا پہلا مجرا نو بجے رات کو شروع ہونا تھا۔ محفل
میں بات کرنا کیا اشارے کنائے کا بھی موقع نہ تھا۔ ایک لڑکا گورا گورا، کوئی نو دس برس کا سن، بھاری
کپڑے پہنے سلطان صاحب کے پاس بیٹھا تھا، کسی ضرورت سے اٹھا۔ میرا مجرا ہو چکا تھا، علیحدہ کمرے
میں پیشواز اتار رہی تھی۔ میں نے اسے اشارے سے بلوایا، پاس بٹھایا، ایک پان لگا کے دیا، پوچھا۔
میں:۔
لڑکا۔
سلطان صاحب کو جانتے ہو؟
کون سلطان صاحب؟
میں:۔
لڑکا:
وہ جو دلہا کے پاس تمہارے برابر بیٹھے تھے۔
( تیوری چڑھا کے واہ! وہ ہمارے بڑے بھائی ہیں، انہیں ذرا سلطان، صاحب نہ کہنا۔
میں:۔
لڑکا۔
اچھا تو ہم کچھ دیں، انہیں دو گے؟
کہیں مجھ پر خفا نہ ہوں؟
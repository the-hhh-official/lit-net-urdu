اچھا نہیں ، مگر اب۔
خان صاحب۔ مگر اب تم کیا کر سکتے ہو۔ دیکھیں۔ تو کون .. رنڈی کا ہاتھ چھڑاتا ہے۔
میں:۔
(زور سے ہاتھ جھٹک کی اچھا تو ہاتھ چھوڑ دیجئے، ہمیں کہیں جاتی نہیں۔ (واقعی میں نواب
صاحب کو چھوڑ کے ہر گز نہ جاتی۔
خان صاحب نے ہاتھ چھوڑ دیا۔
نواب میں کہے جاتا ہوں کہ ذرا زبان سنبھال کے گفتگو کیجئے۔ معلوم ہوتا ہے کہ آپ نے
شریفوں کی صحبت نہیں اٹھائی۔
خان صاحب خیر تم نے تو شریفوں کی صحبت اٹھائی ہے، جو کچھ ہو سکے کر لو۔
نواب یہ تو معلوم ہوا کہ آپ لڑنے پر آمادہ ہیں، مگر رنڈی کا مکان کوئی اکھاڑا نہیں ہے، نہ
میدان۔ بہتر ہے اس کو کسی اور وقت پر موقوف رکھئے اور اب تشریف لے جائیے۔
نہیں تو ۔۔۔۔۔
خان صاحب نہیں تو تم مجھے گھول کر پی جاؤ گے؟ تشریف لے جائیے کی خوب کہی، تم ہی کیوں
نواب نہیں چلے جاتے؟
خان صاحب ! جناب امیر کی قسم ! میں بہت طرح دیتا ہوں، اس لئے کہ مجھے کسی قدر
اپنی عزت کا خیال ہے۔ والدین، عزیز، دوست، جو سنے گا نام رکھے گا، ورنہ آپ کو ابھی
ان گستاخوں کا مزا چھکا دیتا۔ پرمیں آپ سے کہتا ہوں کہ بے فائدہ حجت نہ کیجئے
تشریف لے جائیے۔
خان صاحب: رنڈی کے گھر پر تو آتے ہو اور اماں جان سے ڈرتے ہو؟ گستاخیاں کیسی؟ تمہارے
باپ کا نوکر ہوں؟ تم اپنے گھر کے رئیس زادے ہو تو ہوا کرو۔ رنڈی کے مکان پر تم بیٹھے
ہو، ہم بھی بیٹھے ہیں ۔ جب ہمارا جی چاہے گا، جائیں گے۔ تم خود بے کار محبت کرتے
ہو۔ کسی کو اٹھاتے نہیں دیکھا۔
نواب اٹھا دینا تو کوئی مشکل کام نہیں۔ خدمت گاروں کو آواز دیتا ہوں تو آپ کی گردن میں
ہاتھ دے کے ابھی نکالے دیتے۔
خان صاحب خدمت گاروں کے بل پر نہ بھولنا، یہ کنار بھی دیکھا ہے؟
نواب ایسے بہت کنار دیکھے ہیں۔ جو وقت پر کام آوے وہ کثار ہے ۔ آپ کی کنار میان سے رہے۔
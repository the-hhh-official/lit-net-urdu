میں:۔
خفا نہیں ہوں گے۔
لڑکا:
اور دو گے کیا، پان؟
میں:۔
پان نہیں، پان تو ان کے خاص دان میں ہوں گے۔ اے لو، یہ کاغذ دے دینا۔
ایک پرچہ کاغذ کا کمرے میں فرش پر پڑا تھا، میں نے اس پر کوئلے سے یہ شعر لکھ دیا۔
مدتوں سے ہم میں محروم عتاب
بزم میں آج ان کو چھیڑا چاہئے
اور سمجھا دیا کہ یہ کاغذ ان کی آنکھ بچا کے سامنے رکھ دینہ ان کو معلوم بھی نہ ہوگا۔ لڑکے نے
ایسا ہی کیا۔ میں کمرے کے پیٹ کی آڑے جھانک رہی تھی۔ سلطان صاحب نے وہ کائنڈ اٹھایا، پڑھا۔
پہلے تو چہرے پر کچھ فکر کے آثار ظاہر ہوئے۔ پھر تھوڑی دیر تک پرچے کو خود سے دیکھتے رہے۔
اس کے بعد مسکرا کے جیب میں رکھ لیا۔ شمشیر خان کو اشارے سے بلایا، اس کے کان میں کچھ چپکے
سے کہا، کوئی گفتہ بھر کے بعد شمشیر خان ہمارے کمرے میں آیا۔
شمشیر خان:۔ نواب صاحب نے کہا ہے کہ اس پرچے کا جواب ہم گھر پر جاکر لکھ بھیجیں گے۔
دوسرا مجرا صبح کو ہوا تھا، اس وقت سلطان صاحب محفل میں نہ تھے۔ ان کے بغیر محفل مجھے
سونی معلوم ہوتی تھی، گانے میں دل نہ لگتا تھا۔ آخر جوں توں مجر ختم ہوا میں گھر پر آئی۔ اس دن، دن
بھر شمشیر خان کا انتظار رہا۔ بارے چراغ جلنے کے بعد وہ آیا، نواب کا رقعہ دیا۔ مضمون یہ تھا۔
تمہارے شعر نے اس آگ کو، جو میرے دل میں دبی ہوئی تھی، کرید کر بھڑ کا دیا، واقعی مجھے تم
سے محبت ہے، مگر اپنی وضع سے مجبور ہوں۔ تمہارے مکان پر اب ہر گز نہ آؤں گا۔ میرے ایک بے
تکلف دوست نواز گنج میں رہتے ہیں، کل میں تمہیں وہاں بلوا بھیجوں گلہ بہ شرط فرصت چلی آنا۔ یہی
ایک صورت ملنے کی ہے، وہ بھی نو دس بجے رات تک۔
شب وصال کی کوتاہیوں کا شکوہ کیا
یہاں تو ایک نظر دیکھنے کے لائے ہیں
سلطان صاحب اس دن سے کبھی خانم کے مکان پر نہیں آئے۔ ہفتے میں دو تین مرتبہ وار گنج
میں نواب بنے خال کے مکان پر بلوا بھیجتے تھے۔ عجب لطف کی صحبت رہتی تھی۔ کبھی شعر و سخن کا
چرچا ہوا، کبھی نواب بنے صاحب طبلہ بجانے لگے، میں گانے لگی۔ سلطان صاحب خود بھی گاتے
تھے۔ تال سم سے تو ایسے واقف نہ تھے، مگر اپنی غزل آپ خوب گا لیتے تھے۔
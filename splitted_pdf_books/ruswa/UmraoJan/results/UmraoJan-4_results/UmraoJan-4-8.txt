۷۲
نکلتی رہے گی، یہاں تو ابھی آپ کی گردن ناپ دی جائے گی۔ پھر دیکھا جائے گا۔
خان صاحب نے اب تمھی گھر کو جاؤ، اماں جان یاد کرتی ہوں گی۔
میں دیکھ رہی تھی کہ نواب صاحب کا چہرہ بالکل متغیر ہو گیا ہے۔ مارے غصے کے تھر تھر کانپ
رہے تھے، مگر واہ ری شرافت! اس پاجی نے کس قدر سخت سست کہا، مگر یہ آپ ہی آپ کر
کے بات کر رہے ہیں۔ اس سے مجھے پہلے تو یہ خیال تھا کہ نواب ڈر گئے، مگر میرا یہ خیال غلط نکلا۔
واقعی نواب کو اپنی عزت کا خیال تھا، اسی لئے طرح دے رہے تھے۔ چاہتے تھے کہ معاملہ سہولت سے
رفع دفع ہو جائے، مگر اس پاجی کی بد زبانی بڑھتی جاتی تھی۔ جس قدر نواب طرح دیتے تھے، وہ اور شیر
ہوا جاتا تھا۔ آخر نواب نے کہا۔
نواب: اچھا اٹھے خان صاحب ! ہم آپ دونوں یہاں سے چلے چلیں، عیش باغ میں چل کے
ہمارے آپ کے دو دو ہاتھ ہو جائیں۔۔
خان صاحب (قہقہہ مار کے) صاحب زادے ! ابھی تم خود منہ چومنے کے لائی اور مردوں سے خانہ
جنگی کرنے کا حوصلہ ! کہیں کوئی چر کا کھا جاؤ گے تو اماں جان روتی پھریں گی۔
نواب: مردود ! اب تیری بد زبانیاں حد کو پہنچ گئی ہیں۔ دیکھ اب مجھے تیری گستاخی کی سزا دیتا
ہوں۔
یہ کہتے ہی نواب نے دو لائی کے اندر سے ہاتھ نکالا ۔ ہاتھ میں طمنچہ تھا، دن سے داغ دیا ۔ خان
صاحب دھم سے گر پڑے میں سن سی ہو گئی۔ فرش پر خون ہی خون نظر آتا تھا۔ بوا حسینی جہاں کھڑی
تھیں کھڑی رہ گئیں۔ ٹمینے کی آواز سن کے خانم صاحب، مرزا صاحب، میر صاحب، خورشید جان، امیر
جان، بسم الله جان، خدمت گار، مہریاں، تو میں سب دوڑے آئے۔ میرے کمرے میں بھیر ہو گئی۔
سب اپنی اپنی کہنے لگے۔ اتنے میں شمشیر خال (ایک ادھیڑ سا آدمی، نواب صاحب کا ملازم) نے ایک
کر نواب کے ہاتھ سے طمنچہ لیا اور کہا " لے اب حضور گھر تشریف لے جائیں، میں سمجھ لوں گا ۔ "
نواب: میں نہیں جاتا۔ اب جو کچھ ہوا، ہوا، اور جو کچھ ہونا ہو گا، ہو جائے گا۔
شمشیر خال کمرے چھری نکال کے) جناب امیر علیہ السلام کی قسم ! ابھی اپنے کلیجے میں مار لوں گا
نہیں تو برائے خدا آپ چلے جائیں۔ آپ کا یہاں ٹھہرنا اچھا نہیں ہے۔
اتنے میں لوگوں نے دیکھا خان صاحب کے گولی کہاں لگی ۔ معلوم ہوا کہ جان کی خیریت ہے،
بازو میں لگی تھی، اس پار ہو گئی۔
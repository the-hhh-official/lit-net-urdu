٧٠
اس کے بعد میں کچھ کہتی۔ نواب تعریفیں کرتے کیا دل خوش ہوتا۔ آج ہی تو ایک ایسا قدر دان ملا تھا
جسے مدتوں سے میرا دل ڈھونڈتا تھا اور آج ہی آفت کا سامنا ہوا۔ خدا اس موئے کو جلدی یہاں سے
اڑائے۔ یہ خیالات میرے دل میں تھے اور وہ خون خوار صورت آنکھوں کے سامنے تھی جس کے
دیکھنے سے میرا دل لرزا جاتا تھا۔ یہ تو میری جان کو گویا دلاور خان ہو گیا۔ بار بار اندیشہ تھا کہ کنار جو اس
کی کمر میں ہے یا میرے کلیجے کے پار ہو گی یا خدا نخواستہ اراب کو کچھ گزند پہنچائے گی۔ دل ہی دل میں
کوستی تھی، خدا غارت کرے، موا کہاں سے اس وقت آگیا۔
آخر مجھ سے اور تو کچھ نہ بن پڑا، بوا حسینی کو آواز دی۔ انہوں نے آکے جو یہ ماجرا دیکھا، سمجھ گئیں۔
بوا حسینی کی باتوں سے معلوم ہوا کہ وہ ان صاحب کو کچھ جانتی بھی تھیں۔
بوا حسینی خان صاحب! مجھے کچھ آپ سے عرض کرنا ہے، ادھر تشریف لائیے۔
خان صاحب جو کچھ کہنا ہے وہیں سے کہو۔ ہم لوگ کہ ہم لوگ کہیں بیٹھ کے اٹھتے نہیں۔
بوا حسینی تو خان صاحب کوئی زبردستی ہے؟
خان صاحب۔ اس میں زبردستی کیا۔ رنڈی کے مکان پر کسی کا اجارہ نہیں، اور اگر زبردستی ہے تو زیر
دستی ہی سہی۔ ہم تو نہیں اٹھنے کے۔ دیکھیں تو ہمیں کون ۔۔۔۔۔ اٹھا دیتا ہے۔
بوا حسینی اجارہ کیوں نہیں۔ جو زر خرچے گا، رنڈی اسی کی ہے۔ پھر اور کوئی اس وقت نہیں
آسکتا۔
خان صاحب تو کیا زر خرچنے کو ہم نابر ہیں؟
بوا حسینی: اچھا اس وقت اس کا کوئی موقع نہیں۔ اور کسی وقت تشریف لائیے گا۔
خان صاحب عورت کچھ واہی ہوئی ہے۔ کہہ دیا ہم نہیں اٹھیں گے۔
میں نے دیکھا کہ نواب کا چہرہ مارے غصے کے سرخ ہو گیا، مگر ابھی تک چپکے بیٹھے ہیں، کچھ منہ سے
نہیں بولتے۔
بوا حسینی بیٹی اچھا تو ادھر اٹھ کے چلی آ۔ نواب صاحب ! آپ کے آرام کا وقت ہے۔ کوٹھے
پر تشریف لے جائیے۔
میں نے اٹھنے کا ارادہ کیا تو اس نگو ڑ مارے نے زور سے میرا ہاتھ پکڑ لیا۔ اب کیا کروں !
نواب خان صاحب ! رنڈی کا ہاتھ چھوڑ دیجئے، اسی میں خیریت ہے۔ بہت کچھ زیادتیاں کر
چکے ہیں۔ میں خاموش بیٹھا رہا صرف اس خیال سے کہ رنڈی کے مکان پر تہتک کرنا
ل
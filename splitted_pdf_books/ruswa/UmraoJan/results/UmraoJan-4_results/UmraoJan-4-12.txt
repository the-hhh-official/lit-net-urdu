64
امراؤ
رسول
امراؤ
جائے گا۔ خواہ نیک نامی کے ساتھ خواہ بدنامی کے ساتھ ۔ اس کا ذمہ میں نہیں کرتا۔ اب
اس بات کو یہیں تک رہنے دیجئے۔ ذرا اس غزل کے دو تین شعر اور یاد ہوں تو پڑھ
دیجئے۔
آپ بھی آدمی کو خوب بناتے ہیں۔
خیر بگاڑ تا تو نہیں؟ اچھا آپ شعر پڑھئے۔
اچھا سنئے ۔ ایک مطلع اور دو شعر اور یاد ہیں۔
درد
دل کی لذتیں صرف شب غم ہو گئیں
طول فرقت سے بہت بے تابیاں کم ہو گئیں
وہ جو بیٹھے سوگ میں زلف رسا کھولے ہوئے
حسرتیں میری شریک ہزم ماتم ہو گئیں
ہم نشیں ! دیکھی نحوست داستان ہجر کی
محبتیں جمنے نہ پائی تھیں کہ برہم ہو گئیں

اسی زمانے میں نواب جعفر علی خان صاحب کی ملازم ہوئی۔ سن شریف کوئی ستر برس کے
قریب تھا۔ منہ میں ایک دانت نہ تھا، پشت خم ہو گئی تھی۔ سر میں ایک بال سیاہ نہ تھا، مگر اب تک
اپنے کو پیار کرنے کے لائق سمجھتے تھے۔ ہائے وہ ان کا کیچلی کا انگرکھا اور گلبدن کا پاجامہ، لال نیفہ،
مصالح دار ٹوپی، کا کلیں بٹی ہوئی، عمر بھر نہ بھولیں گی۔
آپ کہئے گا کہ اس عمر اور ایسی حالت میں رنڈی نوکر رکھنا کیا ضرور تھا۔ سنئے مرزا صاحب!
اس زمانے کا فیشن ہی تھا۔ کوئی امیر رئیں ایسا بھی ہو گا جس کے پاس رنڈی نہ ہو ۔ نواب صاحب کی
سرکار میں جہاں اور سامان شان و شوکت کے تھے، وہاں سلامتی منانے کے لئے جلوسیوں میں ایک
رنڈی کا بھی اسم تھا۔ پچھتر روپے ماہوار ملتے تھے۔ دو گھنٹے کے لئے مصاحبت کر کے چلی آتی تھی۔
اور تکلف سنئے، نواب بوڑھے ہو گئے تھے، مگر کیا مجال نو بجے کے بعد دیوان خانے میں بیٹھ سکیں۔
اگر کسی دن اتفاق سے دیر ہو گئی، کھلائی آئے زبردستی اٹھا لے جاتی تھی۔ نواب صاحب کی والدہ زندہ
تھیں، ان سے اسی طرح ڈرتے تھے جس طرح پانچ برس کا بچہ ذرتا ہو۔ بیوی سے بھی انتہا کی محبت
تھی۔ بچپن میں شادی ہوئی تھی، مگر سوائے عشرہ محرم اور شبوں کے کسی دن علیحدہ سونے کا اتفاق نہ
ہوا تھا۔ آپ تو ہنستے ہوں گے۔ مگر میرے دل سے پوچھئے، بیشک پیار کرنے کے قابل تھے۔ اس
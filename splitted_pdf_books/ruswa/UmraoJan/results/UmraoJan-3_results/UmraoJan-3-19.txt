۶۳
آئی ہوئی تھیں۔ تمام شہر میں ان کے گانے کی دھوم تھی۔ بڑے بڑے گوئیے کان پکڑتے تھے۔
معلومات ایسی کہ پوتھیاں گویا نوک زباں تھیں۔ گلا وہ کہ چار محلے ادھر آواز جائے۔ مگر واہ خانم صاحب
واقعی کیا رنگ محفل دیکھتی تھیں۔ ان کے بعد مجھ کو کھڑا کر دیا۔ مجھے تو کیا تمیز تھی، مگر سمجھ دار
لوگ حیران تھے کہ خانم صاحب کرتی کیا ہیں۔ بھلا بائی جی کے سامنے اس چھوکری کا رنگ کیسے مجھے
گا۔
پہلے گت شروع ہوئی۔ اس میں محفل میری طرف مخاطب ہوئی۔ میری بھی اٹھتی جوانی تھی۔
صورت اچھی نہ تھی۔ مگر اس وقت کی پھرتی، چالاکی، الہرین!

کچھ نہ پوچھو شباب کا عالم
کیا کہوں کچھ عجب زمانہ تھا !
گت تھوڑی ہی دیر ناچی ہوں گی کہ خانم نے یہ غزل شروع کرادی۔

آج اس بزم میں وہ جلوہ نما ہوتا ہے
دیکھتے دیکھئے اک آن میں کیا ہوتا ہے
اس غزل کے شروع کرنے کے ساتھ ہی محفل تہ و بالا ہو گئی۔ اس کے بعد میں نے دوسرا مطلع
اک ذرا بتا کے جو گایا، اہل محفل جھومنے لگے۔

نالہ رکھتا ہے تو سرگرم جفا ہوتا ہے
درد تھمتا ہے تو بے درد خفا ہوتا ہے
اور اس شعر نے تو قیامت ہی برپا کر دی۔
پھر نظر جھکتی ہے، آنکھ جھکی جاتی ہے
دیکھتے دیکھتے پھر تیر خطا ہوتا ہے
اس شعر پر یہ حال تھا کہ میں سے نظر ملا کے گایا نظر نہ اٹھا سکا۔

بت پرستی میں نہ ہو گا کوئی مجھ سا بدنام
جھینپتا ہوں جو کہیں ذکر خدا ہوتا ہے
ذرا اس شعر کو سنتے اور کیجئے عاشق مزاجوں پر اس کا کیا اثر ہوا ہو گا۔
عشق میں حسرت دل کا تو تھنا کیسا
دم نکلنے میں بھی کم بخت مزا ہوتا ہے۔
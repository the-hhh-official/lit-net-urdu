ہے۔
۵۹
رمواد
امراؤ :
کیوں نہ نہیں آئے، ان کی تو ساری امیدیں خاک میں مل گئیں اور آپ کا مذاق ہو گیا۔
امیدیں خاک میں مل گئیں ؟ خانم کو آپ نہیں جانتے، ایک ہی لکھا بیسوا تھیں۔ اس
معاملے کو اس طرح دبا دیا جیسے کچھ ہوا ہی نہ تھا اور التیام کی وہ تدبیریں کیں کہ شاید و باید ۔
اب کسی آنکھ کے اندھے اور گانٹھ کے پورے کی تلاش ہوئی ۔ آخر ایک ہد ہد پھنس ہی گیا۔ ان
دنوں ملک آئین سے ایک صدر الصدور کے صاحب زادے طالب علمی کے لیے لکھتو تشریف لائے
تھے۔ گھر سے خوش، والد مرحوم ان کے رشوت نذرانے کے روپے سے ایک بڑا علاقہ ان کے صرف
بے جاکے لیے چھوڑ گئے تھے۔ چند روز یہاں آ کر اچھے رہے، پھر جو لکھنؤ کی ہوا لگی، علم تماش بینی میں
طاق اور فن بے غیرتی میں مشاق ہو گئے۔ اسم شریف راشد علی تھا۔ راشد تخلص کرتے تھے، لکھنو کے
کسی استاد نے مرشد بنا دیا۔ اس تخلص پر آپ کو بہت ہی فخر تھا۔
وطن سے جو ملازم ہم راہ آئے تھے وہ سب رکھن میاں کہتے تھے۔ لکھنؤ والوں نے ان کو راجا کا
لقب دیا، مگر اس نام اور القاب میں کسی قدر دیہاتیت تھی اور آپ لکھتو کی وضع قطع پر مرتے تھے،
اس لیے تھوڑے ہی دنوں میں نواب صاحب بن گئے۔ جب گھر سے آئے تھے تو خاصی داڑھی منہ پر
تھی، لکھو کی ہوا لگتے ہی پہلے کترواں ہوئی، پھر خخحاشی اور تھوڑے دنوں کے بعد بالکل صفایا ہو گیا۔
داڑھی منڈانے سے چھوٹا سا چہرہ کیسا بد نما نکل آیا، مگر آپ اسے خوبصورتی سمجھتے تھے ۔ سیاہ رنگ،
پیچک کے دارغ بھدی سی ناک، چھوٹی چھوٹی آنکھیں، گال پچکے ہوئے، تنگ پیشانی، کو تاد گردن بھنگنا
سا قد، غرض یہ کہ یہ ہمہ صفت موصوف تھے، مگر آپ اپنے کو یوسف ثانی سمجھتے تھے ۔ پہروں آئینہ
سامنے رہتا تھا۔ مونچھیں اس قدر مروزی گئیں کہ آخر چوہیا کی دم ہو گئیں۔ بال بڑھائے گئے، گھونگھر
بنایا گیا، نکے دار ٹوپی سر پر رکھی گئی، اونچی چولی کا انگرکھا ڈانٹا گیا، بڑے پانچوں کا پاجامہ پہنا گیا۔ یہ سب
ٹھاٹھ رنڈیوں کی دربار داری کے لیے کیا گیا تھا۔
ادل تو خود ہی طبیعت بہت رسا تھی، دوسرے لائق احباب کی وساطت سے چند ہی روز کے بعد
اونچے اونچے کمروں پر رسائی ہو گئی۔ رسائی کیسی، بے تکلفی بڑھ گئی۔ چھن جان سے مادر پدر ہوتا ہے،
مکن نہیں لگاتی ہیں، حسنا نے جو تا کھینچ مارا، آپ ہیں کہ نھی بھی نہیں رہے ہیں۔ یہ سب کچھ تھا، مگر
نانگاؤں کا بڑا ادب کرتے تھے ۔ جس رنڈی سے ایک شب کے لیے بھی واسطہ ہو گیا، اس کی نائکہ کو مجمع
عام میں اماں جان کہنا اور جھجک کے تسلیم کرنا عین سعادت مندی تھی۔ اس میں ایک مصلحت یہ بھی
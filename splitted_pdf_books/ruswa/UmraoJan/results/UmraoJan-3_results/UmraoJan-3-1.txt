۴۵
جوتیوں کا صدقہ ہے کہ جس امیر رئیس کی محفل میں گئی، حیثیت سے زیادہ میری عزت ہوئی۔ ان ہی کی
بد دلت آپ ایسے لائق فائق صاحبوں کے جلسے میں منہ کھولنے کی جرات ہوئی، شاہی درباروں میں شرکت
کا فخر حاصل ہوا، اعلیٰ درجے کی بیگمات کے محل میں گزر ہوا۔
مولوی صاحب نے بہت ہی شفقت سے مجھے پڑھایا تھا۔ الف بے ختم ہونے کے بعد کریما، ما مقیمیا،
محمود نامہ صرف رواں پڑھا کے آمد نامہ یاد کرا دیا۔ اس کے بعد گلستان شروع کرا دی۔ دو سطریں
پڑھاتے تھے۔ سبق حفظ کرایا جاتا تھا، خصوصاً اشعار - لفظ لفظ کے معنی، فقرے فقرے کی ترکیب نوک
زبان تھی۔ لکھنے پڑھنے پر بھی محنت کی۔ املا درست کرایا گیا، خط لکھوائے گئے۔ گلستان کے بعد اور
کتابیں فارسی کی پانی ہو گئی تھیں۔ سبق اس طرح ہوتا تھا جیسے آموختہ پڑھا جاتا ہے۔ عربی کی صرف نحو
اور دو ایک رسالے منطق کے پڑھے۔ سات آٹھ برس مولوی صاحب کے پاس پڑھتی رہی۔ شاعری
کے شوق کی ابتدا اور انتہا سے آپ خود واقف ہیں، اس کے بیان کی کوئی ضرورت نہیں۔
_(4)
ہم نہیں ان میں جو پڑھ لیتے ہیں طوطے کی طرح
مکتب عشق و وفا تجربہ آموز بھی تھا
مکتب میں مجھ سمیت تین لڑکیاں تھیں اور ایک لڑکا تھا گوہر مرزا ۔ حد کا شریر اور بد ذات ۔ سب
لڑکیوں کو چھیڑا کرتا تھا۔ کسی کو منہ چڑھا دیا، کسی کے چٹکی لے لی۔ اس کی چوٹی پکڑ کے کھینچ لی، اس
کے کان دکھا دیے ۔ دو لڑکیوں کی چوٹی ایک میں جکڑ دی۔ کہیں قلم کی نوک توڑ ڈالی، کہیں کتاب پر
دوات الٹ دی ۔ غرض اس کے مارے ناک میں دم تھا۔ لڑکیاں بھی خوب دھپاتی تھیں اور مولوی
صاحب بھی قرار واقعی سزا دیتے تھے، مگر وہ اپنی آنی بانی سے نہ چوکتا تھا۔ سب سے بڑھ کر میری گت بناتا
تھا، کیوں کہ میں سب سے انہیلی اور گیگلی سی تھی اور مولوی صاحب کے دباؤ میں بھی رہتی تھی۔ میں نے
بھی مولوی صاحب سے کہہ کہہ کے اکثر مار پٹوائی، مگر بے غیرت کسی طرح باز نہ آیا۔ آخر میں ہی چغلیاں
کھاتے کھاتے عاجز آگئی۔ میری فریاد پر مولوی صاحب اس کو اس بے دردی سے سزا دیتے تھے کہ
خود مجھے ترس آجاتا تھا۔
۔ گوہر مرزا کے اس مکتب میں آنے کا سبب بھی بوا حسینی تھیں ۔ نواب سلطانہ، علی خاں ایک بڑے
عالی خاندان رئیں تھے ۔ توپ دروازے میں رہتے تھے۔ ان سے اور بند ڈومنی سے رسم تھا۔ انہی سے یہ
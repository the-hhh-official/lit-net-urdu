ہوں کہ ایک دالان میں دو کھری چارپائیاں پڑی ہیں۔ ایک چٹائی بچھی ہوئی ہے، اس پر ایک عجیب
قطع کا حقہ رکھا ہوا ہے، جسے دیکھتے ہی پینے سے مجھے نفرت ہو گئی۔ مکان کا قرینہ دیکھ کے دل کو
وحشت ہونے لگی۔ تھوڑی دیر کے بعد فیض علی نے کہا "اچھا تو میں بازار سے کچھ کھانے کو لے
آؤں۔ " میں نے کہا " بہتر، مگر ذرا جلدی آنا۔ " فیض علی بازار کو گئے، میں اسی مکان میں اکیلی بیٹھی
ہوں۔
اب سنئے، فیض علی بازار کو گئے تو وہیں کے ہو رہے۔ نہ آج آتے ہیں نہ کل۔ ایک گھڑی،
دو گھڑی، پہر، دو پہر، کہاں تک کہوں۔ دو پہر گزری، شام ہونے کو آئی۔ اناؤ میں سر شام کھانا کھایا تھا،
رات کو گھوڑے پر چلنے کی تکان، نیند کا خمار، صبح سے منہ پر چلو پانی تک نہیں پڑا نکڑ ایک نہیں کھایا،
بھوک کے مارے دم نکلا جاتا تھا۔ تھوڑی دیر میں سورج ڈوب گیا، اندھیرا ہو نے لگا۔ آخر رات ہو گئی۔
یا خدا اب کیا کروں ۔ منہ کھول دیا، اٹھ بیٹھی۔ اتنا بڑا ڈھنڈار مکان بھائیں بھائیں کر رہا ہے۔ بہارت، خدا کی
ذات اور میں اکیلی ۔ یہ معلوم ہوتا تھا اب اس کو ٹھری سے کوئی نکلا، وہ سامنے والے دالان میں کوئی
ٹہل رہا ہے۔ کوٹھے سے دھم دھم کی آواز آئی، زینے سے کوئی کھٹ کھٹ اترا چلا آتا ہے۔ دو پہر
رات ہو گئی۔ اب تک انگنائی اور دیواروں پر چاندنی تھی، اب چاند بھی چھپ گیا، بالکل اندھیرا گھپ ہو
گیا۔ آخر میں دو شالے سے منہ لپیٹ کے پڑ رہی۔ پھر کچھ کھٹکا ہوا۔ رات پہاڑ ہو گئی۔ کاٹے نہیں
کٹتی ہے ۔ آخر جوں توں کر کے صبح ہوئی۔
دوسرے دن صبح کو تو عجب ہی عالم تھا۔ اب لکھنؤ کی قدر ہوئی۔ دل میں کہتی تھی یا خدا کس
مصیبت میں جان پڑی، لکھنو کا ئیش چین اور اپنا کمرا یاد آتا تھا، ادھرا یک آواز دی ادھر آدمی مستعد .
حنه، پان، کھان، پانی، جو کچھ ہو ادھر منہ کیا ادھر سامنے موجود۔ خلاصہ یہ کہ آج بھی صبح سے دوپہر ہو گئی
اور فیض علی نہ آئے ۔ اس حالت میں اگر کوئی نیک بخت بی بی چار دیواری کی بیٹھنے والی ہوتی تو ضرور
گھٹ گھٹ کے مر جاتی۔ میرا ہواؤ تو کھلا ہوا نہ تھا۔ مگر پھر بھی سینکڑوں مردوں میں بیٹھ چکی تھی۔
کانپور نہ سہی لکھنؤ کے اکثر گلی کوچوں سے واقف۔ یہاں کی بھی سراد یکھی تھی، بازار دیکھا تھا۔ اب
میری بلا اس خالی مکان میں بیٹھی رہتی۔ جھپ سے کنڈی کھول گلی میں نکل کھڑی ہوئی۔ گھر سے دس
ہیں قدم گئی ہوں گی کہ دیکھتی کیا ہوں کہ ایک شخص سرکاری وردی پہنے، گھوڑے پر سوار، دس
پندرہ برق انداز ساتھ ، ان کے حلقے میں میاں فیض علی منڈیاں کسی ہو ئیں، سامنے سے چلے آتے ہیں۔
یہ ماجرا دیکھتے ہی میں سن سے ہو گئی، وہیں ٹھٹک گئی، ایک ایک قدم سو مومن کا ہو گیا۔ خیریت یہ
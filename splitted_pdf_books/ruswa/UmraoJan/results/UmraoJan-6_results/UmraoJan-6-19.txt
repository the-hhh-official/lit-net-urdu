۱۲۳
ایک رح مع تین بیل غرضیکہ انہوں نے مجھے ڈیرہ دار پتریا بنا دیا۔ ایک گاڑی بان اور دو آدمی
میرے ساتھ کئے۔ آباد کو روانہ ہوئے۔ وہاں پہنچ کر سلا رو بھٹیارے کے مکان میں ٹھہری۔ راجا صاحب
کے آدمیوں کو رخصت کیا، صرف گاڑی بان رہ گیا۔
سر شام میں اپنی کو ٹھری کے سامنے بیٹھی ہوں۔ مسافر آتے جاتے ہیں۔ بھٹیاریاں چلا رہی ہیں
میاں مسافر ! ادھر ادھر ۔ مکان جھاڑا ہوا ہے، حقہ پانی کو آرام، کھانے پینے کو آرام، گھوڑے ٹٹو کے
لئے نیم کا سایہ .
اتے ہیں کیا دیکھتی ہوں کہ فیض علی کا سائیں چلا آتا ہے۔ سرا کے پھاٹک ہی سے اس کی نگاہ
مجھ پر پڑی، میری اس کی آنکھیں چار ہوئیں۔ وہ سیدھا میرے پاس چلا آیا۔ باتیں کرنے لگا۔ پہلے میرا
حال پوچھا، اس کے بعد میں نے فیض علی کا حال پوچھا۔ اس نے کہا " ان کو آپ کے اناؤ آنے کی خبر
مل گئی ہے، آج رات کو پہر ڈیڑھ پہر رات گئے ضرور آجاویں گے ۔ "
یہ سن کر میرا دل دھڑکنے لگا۔ وجہ یہ تھی کہ مجھے اب فیض علی کا ساتھ منظور نہ تھا۔ تخت
کھیڑے کے واقعے کے بعد میں سمجھتی تھی کہ اب گلو خلاصی ہو گئی ہے۔ اناؤ میں فیض علی کے ملنے کا
مان گمان تک نہ تھا۔ میں نے دل میں کہ نے دل میں کہا لو پھر آفت کا سامنا ہوا، دیکھئے کیا ہوتا ہے۔ فیض علی میری
جان نہ چھوڑیں گے۔ رات کوئی ڈیڑھ پہر رات گئے فیض علی جان پر نازل ہو گئے۔ معمولی بات
چیت کے بعد اناؤ سے روانگی کا مشورہ ہونے لگا۔ بڑی دیر تک باتیں رہیں۔ آخر یہ صلاح ممبری کہ
گاڑی بان کو رخصت کرو۔ سائیں گاڑی ہنکائے گا۔ میں خود گھوڑے کو دیکھ لوں گا۔ پھر یہ ٹھہری کہ
گاڑی ستارہ بھٹیارے کے پاس چھوڑ دو، راتوں رات گنگا کے اس پار اتر چلو۔ اب کیا کر سکتی تھی۔
فیض علی کے میں میں تھی۔ جو انہوں نے کہا چار و ناچار منظور کرنا پڑا۔ فیض علی نے سلارو کو بلایا،
کنارے لے جائے دیر تک باتیں کیں۔ کوئی آدھی رات گئے اپنے ساتھ مجھے گھوڑے پر بٹھایا،
سرائے سے باہر ہوئے۔ پانچ چھ کوس زمین کا چلنا، رات کا وقت، میرا بند بند ٹوٹ گیا۔ مدتوں درد رہا۔
آخر جوں توں کر کے گنگا کے کنارے پہنچے۔ بڑی مشکل سے ناؤ تلاش کی، اس پار اترے، فیض علی نے
کہا اب کوئی خوف نہیں ہے۔ " صبح ہوتے ہوتے کانپور پہنچ گئے۔ فیض علی نے مجھ کو لاٹھی محال کی
سرائے میں اتارا، خود مکان کی تلاش میں نکلے۔ تھوڑی دیر کے بعد آئے کہا۔ ” یہاں ٹھہر نا ٹھیک نہیں
ہے، مکان ہم نے ٹھہرا لیا ہے، وہاں چلی چلو ۔ " ڈولی کرایہ پر کی۔ تھوڑی دیر میں ڈولی ایک پختہ عالی
شان مکان کے دروازے پر ٹھہری۔ فیض علی نے ہم کو یہاں اتارا۔ مکان کے اندر جا کے کیا دیکھتی
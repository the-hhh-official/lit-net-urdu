۱۱۶
گاڑی بان یہ سواری بریلی سے آئی ہے، آناؤ کا بھاڑا کیا ہے۔
گنوار: روک گاڑی۔
گاڑی بان گاڑی کیوں روکیں، خان صاحب کے ہاں کی زنانی سواری ہے۔
گنوار: کوئی مرد ساتھ نہیں ہے؟
گاڑی بان مرد آگے بڑھ گئے ہیں، آتے ہوں گے۔
گنوار اتروبی بی گاڑی سے؟
ایک پردہ کھول کے کھینچ لو یار ۔ سسری پتریا تو ہے، اس کا پردہ کیا۔
ایک گنوار آگے بڑھا، گاڑی کا پردہ الٹ کے مجھے گاڑی سے اتارا۔ تین آدمی مجھے گھیر کے
کھڑے ہو گئے۔ اتنے میں ندی کی طرف سے گرد اٹھی اور گھوڑوں کے ٹاپوں کی آواز آئی۔ جب
گھوڑے قریب آئے ، میں نے دیکھا آگے فیض علی کا گھوڑا ہے، پیچھے اور دس پندرہ سوار ہیں۔
گنواروں نے دیکھتے ہی بندوقوں کی ایک باڑھ ماری۔ اس میں دو سوار ادھر سے گر پڑے۔ پھر تلواریں
میان سے نکلیں۔ سوار سر پر ہی آگئے تھے۔ ادھر سے بھی تلواریں کھینچ گئیں۔ دوا یک ہاتھ چلے
ہونگے۔ تین گنوار ادھر سے زخمی ہو کے گرے اور ادھر سے ایک سوار گرا۔ گنوار بھاگ نکلے۔ "اچھا
کہاں جاؤ گے۔ دیکھو ندی کے اس پار کیا ہوتا ہے۔"
گنواروں کے جانے کے بعد میں پھر گاڑی میں بیٹھی۔ جس سوار کے زخم آیا تھا اس کے پٹیاں
کسی گئیں ۔ وہ بھی گاڑی میں میرے ساتھ بٹھایا گیا۔ گاڑی روانہ ہوئی ۔ اب دو سوار ہماری گاڑی کے
ادھر ادھر ہیں۔ کچھ سوار آگے ہیں، کچھ پیچھے۔
فیض علی (اپنے ساتھی سے) بھائی فضل علی کسی طرح لکھنؤ سے نکلنا ہی نہ ہوتا تھا۔ بڑی مشکل
سے جان چھڑا کے آیا ہوں۔
فضل علی یہ نہیں کہتے عیش میں پڑے تھے۔
فیض علی: ہاں یہ تو کہو گے۔
فضل علی کہیں گے کیا، تحفہ بھی تو ساتھ ساتھ ہے۔ ذرا بھا بھی صاحب کو ہم بھی تو دیکھیں۔
فیض علی آپ سے کوئی پردہ ہے، دیکھئے۔
فضل علی ڈیرے پر چل کے بامراد دیکھیں۔
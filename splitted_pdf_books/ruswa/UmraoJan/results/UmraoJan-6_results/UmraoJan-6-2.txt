104
خانم اور بوا حسینی سے چھپا ہوا دس بارہ ہزار کا مال ہو گیا تھا۔
فیض علی سے اگر مجھ کو محبت نہ تھی تو نفرت بھی نہ تھی۔ اور نفرت ہونے کی کیا وجہ ! اول تو
وہ کچھ بد صورت بھی نہ تھے ۔ دوسرے لینا دینا عجب چیز ہے۔ میں سچ کہتی ہوں جب تک وہ نہ آتے،
میری آنکھیں دروازے کی طرف لگی رہتی تھیں۔ گوہر مرزا کی آمدورفت ان دنوں صرف دن کی رہ
گئی تھی۔ شب کے آنے والوں میں سے بھی اکثر لوگ سمجھ گئے تھے کہ میں کسی کی پابند ہو گئی ہوں۔
اس لئے سویرے سے کھسک جاتے تھے۔ اور جو صاحب حجم کے بیٹھتے تھے ان کو میں کسی حیلے سے
نال دیتی تھی۔
خورشید کی تلاش بہت کچھ ہوئی مگر کہیں سراغ نہ ملا۔ اس اثناء میں فیض علی کئی مرتبہ دو دو
تین تین دن تک غائب رہے اور پھر چلے آئے ۔ واقعی فیض علی کو مجھ سے بہت محبت تھی، جس کا
اظہار طرح طرح سے ہوتا۔ اگر میرا دل ابتدا سے گو ہر مرزا کی طرف مائل نہ ہو گیا ہو تا تو میں ضرور فیض
علی سے محبت کرتی اور اسی کو دل دیتی۔ اس پر بھی میں نے ان کی دل جوئی اور ظاہبر داری میں کسی
طرح کمی نہیں کی۔ میں نے فیض علی کو فریب دے رکھا تھا کہ مجھے تم سے محبت ہے اور وہ بے چارہ
میرے دام میں پھنسا ہوا تھا۔ جو کچھ خفیہ اس نے مجھ کو دیا اس کی کسی کو کانوں کان خبر نہ تھی۔ خانم
اور بوا حسینی کے کہنے سے مجھے فرمائشیں بھی کرنا ہوتی تھیں۔ ان کی بجا آوری کو بھی وہ اپنا فرض سمجھتا
تھا۔ اس کو روپے پیسے کی کوئی پرواہ نہ تھی۔ ایسا دل چلا آدمی نہ میں نے رئیسوں میں دیکھا نہ شہزادوں
میں۔
رسول
امراؤ :
رسول
امراؤ :
جی ہاں کیوں نہیں، مال مفت دل بے رحم، بھلا اس کے برابر کس کا دل ہو سکتا ہے؟
مال مفت کیوں !
نہیں تو اپنی اماں جان کا زیور روز آپ کو اتارا تار کے لا دیا کرتا تھا؟
ہمیں کیا معلوم تھا۔
شب کے آنے والوں میں ایک پنامل جوہری تھے۔ گھنٹہ دو گفتہ بیٹھ کے چلے جاتے تھے ۔ ان
کو چار آدمیوں میں بیٹھنے کامزا تھا۔ اگر ان کی خاطر داری ہوتی رہے تو اور کسی کے آنے جانے سے
انہیں کچھ غرض نہ تھی۔ مہینے میں دو سو روپے کا نقد سلوک اور فرمائشوں کا ذکر نہیں۔ فیض علی کی
ملاقات کے زمانے میں ان کی آمد ورفت بھی کم ہو گئی تھی۔ یا تو ہر روز آیا کرتے یا دوسرے تیسرے
دن آنے لگے۔ پھر ایک مرتبہ پندرہ دن کا غوطہ لگایا، اب جو آئے تو کچھ اداس اداس۔ معمولی باتوں کا
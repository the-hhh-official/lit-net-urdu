۱۱۲
امراؤ
رسوا
امراؤ :
اچھا میں سمجھی ! یہ وہ چیز ہے جو نیک کاموں کی ہدایت کرتی ہے اور برے کاموں سے
روکتی ہے ۔
جی نہیں، یہ وہ نہیں تھی۔ خانم کے مکان پر رہنا کون سا اچھا کام تھا۔ آپ کی باتوں
سے معلوم ہو چکا ہے کہ آپ بد کاری کو ہمیشہ برا سمجھتی رہی ہیں، اگر چہ آپ کی حالت
نے آپ کو اس کے کرنے پر مجبور کیا ہو۔ پھر خانم کے مکان پر رہنے سے ایک
شخص کا ساتھ دے کے اس کا پابند ہو جانا بدرجہا بہتر تھا۔ بات یہ تھی کہ فیض علی کے
حسن سلوک نے آپ کو اس کے ساتھ نکل چلنے کی ترغیب دی تھی۔ قیافہ شناسی کے
شوق اور اس میں کسی قدر ملکہ ہو جانے سے آپ اپنی خاصی مردم شناس ہو گئی
تھیں۔ عیش باغ کے میلے میں لوگوں کے چہرے دیکھنے کا حال میں نے بڑے شوق
سے سنا تھا۔ فیض علی کے کرتوت آپ پر ظاہر نہ تھے، مگر اس کی شکل و شمائل،
رفتار و گفتار سے آپ کے دل کو آگاہی ہو گئی تھی کہ اس کے ساتھ جانے میں کچھ نہ
کچھ خطرہ ضرور ہے۔ مگر اس کی فریب کی باتوں اور روپے کے لالچ نے آپ کی
آنکھوں پر پردے ڈال دیئے تھے۔ افسوس! اگر آپ علم مردم شناسی کے اصول سے
واقف ہوتیں تو کبھی اس کے دام میں نہ آتیں۔
میں پڑھوں گی، کسی کتاب کا نام لیجئے۔
خانم کا مکان چوک میں بہت ہی محفوظ جگہ ہے۔ پچھم کی طرف بازار ہے، اتر دکھن اونچی اونچی
رنڈیوں کے کمرے ہیں۔ ایک بیبا جان کا مکان ہے، دوسری طرف حسین باندھی رہتی ہے۔ پچھواڑے
میں حسین علی صاحب کا دیوان خانہ ہے ۔ غرضیکہ کسی جانب سے چور کا لگاؤ نہیں ہے۔ اس پر بھی تین
پاسی نوکر تھے جو رات بھر کوٹھوں پر پھرتے رہتے تھے۔ جب سے فیض علی کی آمد ورفت شروع
ہوئی، مکا پاسی خاص میرے کمرے کے دروازے پر رہتا تھا، کیو نکہ فیض علی رات گئے آیا کرتے تھے
اور پھر پہر رات چلے جاتے تھے دروازے بند کرنے اور قفل لگانے کے لئے مکا مقرر کیا گیا تھا۔
شب کو حسب وعدہ فیض علی آئے۔ تھوڑی دیر تک چپکے چپکے نکلنے کے مشورے ہوا گئے۔ اتنے
میں مکانے انگڑائی لی، معلوم ہوا کہ جاگ رہا ہے۔ فیض علی نے اسے کمرے میں بلایا، ایک روپیہ جیب
سے نکال کے دیا، کہا ”جاؤ کولی کی دکان سے اس کی امرتیاں لے آؤ، اور اسے لو یہ روپیہ انعام لو۔ تم
کو ہم نے کچھ نہیں دیا تھا۔ دروازہ بھیڑ دینا، ہم جاگ رہے ہیں۔ کوئی ڈر نہیں۔"
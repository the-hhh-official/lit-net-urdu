۱۰۸
آتے ہی کہا ” آج ہم باہر جاتے ہیں، پرسوں آئیں گے۔ دیکھو! امراؤ جان، جو کچھ ہم نے دیا ہے، اس
کو کسی پر ظاہر نہ کرنا۔ نہ بوا حسینی کو دینانہ خانم کو دکھانا۔ تمہارے کام آئے گا۔ ہم پرسوں ضرور آئیں
گے۔ اچھا یہ کہو کہ ہمارے ساتھ تھوڑے دنوں کے لئے باہر چل سکتی ہو؟“
میں:۔
تم جانتے ہو کہ میں اپنے بس میں نہیں۔ خانم صاحب کو اختیار ہے، تم ان سے کہو۔ اگر وہ
راضی ہوں تو مجھے کیا عذر ہے۔
فیض علی سچ ہے۔ تم لوگ بڑے بے وفا ہوتے ہو۔ ہم تو تم پر جان دیتے ہیں اور تم ایسا خشک
جواب دیتی ہو ۔ اچھا بوا حسینی کو بلوائو۔
میں نے بوا حسینی کو آواز دی، وہ آئیں۔
فیض علی میری طرف اشارہ کر کے بھلا کچھ دنوں کے لئے باہر بھی جا سکتی ہیں؟
حسینی کہاں؟
فیض علی فرخ آباد ۔ میں ایسا ویسا آدمی نہیں ہوں۔ میری وہاں ریاست ہے۔ بالفعل میں دو مہینے کے
لئے وہاں جاتا ہوں۔ اگر خانم صاحب منظور کریں تو دو مہینے کی تنخواہ پیشگی، بلکہ اس کے
علاوہ جو کچھ کہیں میں دینے کو تیار ہوں۔
بوا حسینی مجھے تو نہیں یقین کہ خانم منظور کریں گی۔
فیض علی اچھا تم پوچھو تو۔
بوا حسینی خانم کے پاس گئیں۔
میرے نزدیک بوا حسینی کو خانم کے پاس بھیجنا بے کار تھا، اس لئے کہ مجھے یقین تھا کہ وہ ہرگز
منظور نہ کریں گی۔
فیض علی نے میرے ساتھ وہ سلوک کیا تھا کہ اگر میں اپنے اختیار میں ہوتی تو مجھے ان کے ساتھ
جانے میں کچھ بھی عذر نہ ہوتا۔ میں یہ خیال کرتی تھی کہ جب اس شخص نے گھر بیٹھے اتنا سلوک کیا تو
وطن جا کر نہال کر دے گا۔ میں اسی خیال میں تھی کہ اتنے میں بوا حسینی نے آکر صاف جواب دے دیا۔
ان کا باہر جانا کسی طرح نہیں ہو سکتا۔"
فیض علی دگنی تنخواہ پر سہی!
بوا حسینی چوگنی تنخواہ پر بھی نہیں ممکن ۔ ہم لوگ باہر نہیں جانے دیتے۔
فیض علی خیر، جانے دو ۔۔۔۔۔۔
۱۲۱
قید ہستی سے کب آزاد رہا ہوتے ہیں
کیوں نہ رشک آئے ہمیں تازہ گرفتاروں پر
ہم تو اے لذت بیداد رہا ہوتے ہیں
اے ندا قید محبت
رہائی معلوم
کب امیر غم صیاد رہا ہوتے ہیں
مقطع سن کے راجا صاحب نے پوچھا۔ ”ادا کس کا تخلص ہے ؟“
خورشید نے کہا " خود انہی کی کمی ہوئی ہے۔ " راجا اور بھی خوش ہوئے۔
اگر ایسا جانتے تو ہم آپ کو ہرگز رہانہ کرتے۔
غزل سے حضور کو معلوم ہو گیا ہو گا کہ اسی کا تو افسوس ہے، مگر اب تو حضور حکم دے
چکے اور لونڈی آزاد ہو چکی۔
اس کے بعد جلسہ برخاست ہوا۔ راجا صاحب اندر رسوئی کھانے چلے گئے، خورشید کی مجھ سے خوب
باتیں ہوئیں۔
خورشید دیکھو بہن! میرا کوئی قصور نہیں۔ خانم صاحب سے اور راجا صاحب سے بہت دنوں
سے لاک ڈانٹ تھی۔ راجا صاحب نے کئی مرتبہ مجھے بلوایا، انہوں نے صاف انکار کر دیا۔
آخر عیش باغ کے میلے میں ان کے آدمی لگے ہوئے تھے، مجھ کو زبردستی اٹھالائے۔
جب سے یہیں ہوں، ہر طرح کی میری خاطر ہوتی ہے، سب طرح کا آرام ہے۔
موئے گنواروں میں خوب تمہارا جی لگتا ہے۔
خورشید یہ بات تو سچ ہے ۔ مگر تم میری طبیعت کو جانتی ہو ۔ روزا ایک نئے شخص کے پاس جانا
میں:۔
میرے بالکل خلاف ہے۔ وہاں یہی کرنا پڑتا تھا۔ خانم کو جانتی ہو۔ یہاں صرف راجا
صاحب سے سابقہ ہے، اور سب میرے حکم کے تابع ہیں۔ دوسرے یہ میرا وطن ہے۔
یہاں کی ہر چیز مجھے اچھی معلوم ہوتی ہے۔
تو تمہارا ارادہ لکھنؤ جانے کا نہیں ہے؟
خورشید مجھے تو معاف کردو۔ یہاں اچھی طرح ہوں، بلکہ تم بھی یہیں رہو۔
میں:۔
میں یہاں تو نہ رہوں گی، مجبوری کی اور بات ہے۔
خورشید لکھنؤ جاؤ گی؟
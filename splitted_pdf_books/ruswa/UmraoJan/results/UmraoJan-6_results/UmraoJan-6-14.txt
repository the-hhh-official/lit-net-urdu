IIA
پڑا۔ بڑی مشکل سے گاڑی دوسرے کنارے تک پہنچی۔ جو زخمی سوار گاڑی پر تھا اس کے زخم گاڑی کی
تکان سے کھل گئے تھے۔ تمام گاڑی میں خون ہی خون تھا۔
ندی اس پار جا کے زخم پھر سے باندھے گئے۔ گاڑی دھوئی گئی۔ پھر میں گاڑی میں سوار ہوئی۔
اب قریب دو پہر کے دن آچکا تھا۔ مجھے شدت سے بھوک لگی ہوئی تھی۔ گاڑی اسی طرح چل رہی
تھی۔ ان لوگوں کا ڈیرہ کہیں دکھائی نہیں دے رہا تھا۔ ندی سے کوئی چار کوس پر جا کے ایک گاؤں کے
پاس باغ تھا، اس میں چھولداریاں پڑی ہوئی تھیں، گھوڑے بندھے ہوئے تھے۔ لوگ ادھر ادھر پھر
رہے تھے۔ کچھ لوگ کھانا پکا رہے تھے۔ یہاں آکر ہماری گاڑی رکی۔ ہمارے ساتھ کے سواروں کو
دیکھتے ہی ایک آدمی اس پڑاؤ سے دوڑ کے آگے بڑھا۔ اس نے کچھ فضل علی کے کان میں کہا۔ فضل
علی کے چہرے سے تشویش کے آثار ظاہر ہوتے تھے۔ وہ فیض علی کے پاس گھوڑا بڑھا کے آئے،
فیض علی سے چپکے چپکے باتیں ہوئیں۔
فیض علی اچھا دیکھا جائے گا، کھانا تو کھالو۔
فضل علی کھانا کھانے تک کی مہلت نہیں ہے، ایسے میں نکل چلو۔
فیض علی اچھا، جب تک چھولداریاں اکھاڑی جائیں، گھوڑوں پر زین کے جائیں، ہم لوگ کھانا کھا
لیں۔
میں گاڑی سے اتری۔ ایک آم کے درخت کے نیچے دری بچھادی گئی، سالن کی پتیلیاں لا کے
رکھی گئیں۔ تھئی کی تھئی روٹیاں موٹی موٹی نوکریوں میں آئیں۔ میں، فیض علی اور فضل علی تین
آدمیوں نے مل کے کھانا کھایا۔ کھانا کھاتے وقت اگر چہ چہروں پر تشویش کے آثار تھے، مگر ہنسی مذاق
ہوتا جاتا تھا۔
جتنی دیر میں ہم لوگوں نے کھانا کھایا، چھولداریاں اکھاڑ کے ٹوؤں پر لادی گئیں زین کیے گئے۔
آخر قافلہ چل نکلا۔
دو ہی تین کوس گئے ہوں گے کہ بہت سے سوار اور پیدلوں نے آکر گھیر لیا۔ ادھر بھی سب
پہلے سے مستعد تھے۔ دونوں طرف سے گولیاں چلنے لگیں۔ اس لڑائی میں فیض علی میری گاڑی
کے آس پاس رہے۔ میں گاڑی کے اندر بیٹھی دعائیں پڑھ رہی ہوں، کلیجہ ہاتھوں اچھل رہا ہے۔
دیکھئے کیا ہوتا ہے۔ کبھی کبھی گاڑی کا پردہ کھول کے دیکھ لیتی ہوں۔ یہ گراوہ مرا۔ آخر دونوں طرف
سے بہت سے زخمی ہوئے۔ ہمارے ساتھ پچاس ساٹھ آدمی تھے، را جا شیو دھیان سنگھ کے آدمی بہت
1.  4
جواب دیتے ہیں اور پھر خاموش ہو جاتے ہیں۔ میں نے سبب پوچھا۔
پنامل: کیا تم نے سنانہ ہو گا؟
میں:۔
کیا؟
پنامل: ہم تو تباہ ہو گئے، گھر میں چوری ہو گئی پشتینیوں کا سب اثاثہ اٹھ گیا۔
میں:۔ (چونک کے بائیں! چوری ہو گئی؟ کتنے کا مال گیا؟
پنامل: سب اٹھ گیا، رہا کیا، دو لاکھ کا جواہر اٹھ گیا۔
میں دل میں نہیں نہیں۔ نہیں اس بات پر کہ ان کے باپ چھنامل تو کروڑ پتی مشہور تھے۔ اس میں کچھ
شک نہیں کہ دو لاکھ بہت بڑی رقم ہے، مگر ان کے نزدیک کیا اصل ہے۔ یہ ظاہر منہ بنا کے بہت
افسوس کیا۔
پنامل: جی ہاں، آج کل شہر میں چوریاں بہت ہوتی ہیں۔ نواب ملکہ عالم کے ہاں چوری ہوئی، لالہ
گوہر پر شاد کے ہاں چوری ہوئی۔ اندھیر ہے۔ سنا ہے باہر سے چور آئے ہوئے ہیں۔
مرزا علی رضا بیگ بے چارے حیران ہیں۔ شہر کے چور سب طلب ہو گئے تھے، کسی
سے کچھ پتا نہیں ملا۔ لوگ کانوں پر ہاتھ رکھتے ہیں کہ یہ ہمارا کام نہیں۔
پناہل کے آنے کے دوسرے دن میں اپنے کمرے میں بیٹھی ہوں کہ چوک میں ایک شور ہوا۔ میں
بھی چلمن کے پاس جاکھڑی ہوئی ۔ اب جو دیکھتی ہوں تو خلائق کا انبوہ ہے۔ ۔
ایک آخر گرفتار ہوئے نا؟
دوسرا
داد مرزا، کیا کہنا! کو توال ہو تو ایسا ہو۔
تیرا کیوں بھئی کچھ مال کا پتا بھی لگا؟
چوتھا
بہت کچھ بر آمد ہوا، مگر ابھی بہت سا باقی ہے۔
پانچواں میں مریضو بھی گرفتار ہوئے؟
چھٹا وہ کیا آتے ہیں۔
میں نے اپنی آنکھوں سے دیکھا کہ میاں فیضو بند ھے چلے آتے ہیں۔ سپاہیوں کا گارد ساتھ ہے،
گرد خلائق کا انبوہ ہے۔ میاں فیضو منہ پر دوپٹا ڈالے ہوئے ہیں، ان کی صورت دکھائی نہیں دیتی۔ یہ
دو پہر سے پہلے کا واقعہ ہے۔
حسب معمولی فیض علی کوئی پہر رات گئے تشریف لائے۔ کمرے میں میں ہوں اور وہ ہیں۔
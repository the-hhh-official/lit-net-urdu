١٠١
کے بعد ملاقات، سلام، بندگی، مزاج پرسی بے تکلف دوستوں میں ہوا کرتی ہے۔ ”ابے پان تو کھلوا"
لطف یہ کہ آپ مسلمان، یار ہندو۔ جب تنبولی نے پان دیئے جھٹ سے بڑھ کے لے لئے۔ ارے
یار بھول گئے اب یہ کھسیانے ہوئے ۔ ٹینٹ سے ایک پیسہ نکالا ۔ "لو بھئی ہمیں بھی دوپان دینا
الائچی بھی چھوڑ دینا، چونا زیادہ نہ ہو ۔ " دوست سے اچھا تو چلم تو پلواؤ گے؟" چلم تھے سے اتارتے
ہی تھے کہ ساقی نے گھور کے دیکھا۔ فور آ ہاتھ سے حقہ اور جیب سے پیسہ نکال کے دینا پڑا۔
گوہر مرزا نے موتی جھیل کے کنارے فرش بچھوا دیا تھا، وہیں جاکے ٹھہرے ۔ ادھر ادھر درختوں
میں پھرتے رہے۔ سر شام سے دو گھڑی رات گئے تک میلے کی سیر کی، پھر گھر چلنے کی ٹھہری۔ اپنے
اپنے میانوں میں آکر سوار ہوئے۔ اب جو دیکھتے ہیں تو خورشید جان کا میانہ خالی ہے، ان کا کوئی پتا
نہیں۔ پہلے تو شبہ ہوا کہ یہیں کہیں درختوں میں ہوں گی۔ دور دور تک تلاش کے لئے آدمی
دوڑائے۔ گوہر مرزا نے جا کے سارا میلہ چھان مارا، کہیں پتانہ ملا۔ آخر مایوس ہو کے گھر واپس آئے۔
خانم نے سنتے ہی سر پیٹ لیا۔ تمام گھر کو صدمہ ہوا۔ میں خود رات بھر رویا کی۔ پیارے صاحب کے
مکان پر آدمی گیا۔ بے چارے اسی وقت دوڑے ہوئے آئے۔ ہزاروں قسمیں کھائیں کہ مجھے بالکل
نہیں معلوم میں میلے بھی نہیں گیا۔ بیگم کی طبیعت علیل ہے، جاتا تو کیو نکر جاتا۔ پیارے صاحب پر
یوں ہی بے جا سا گمان تھا، ان کے قسمیں کھانے کے بعد کسی کو شبہ بھی نہ رہا، وجہ یہ تھی کہ وہ شادی
کے بعد بیوی کے ایسے پابند ہو گئے تھے کہ چوک کا آنا جانا انہوں نے بالکل موقوف کر دیا تھا۔ رات کو
گھر سے نکلتے ہی نہ تھے۔ خورشید کے گم ہونے کی خبر سن کے کچھ اگلی محبت کے خیال سے، کچھ خانم
کی مرورت سے نہیں معلوم کس طرح چلے آئے تھے۔
kitaabiy
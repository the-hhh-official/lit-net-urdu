۹۹
خدا کے فضل سے دو مہینے کے بعد مزاج خود بہ خود رو بہ اصلاح ہو گیا ۔ اب پیارے صاحب سے بظاہر
چھم چھٹا ہو گئی۔ اس کے بعد اور لوگوں سے ملاقات ہوئی، مگر کسی سے دل نہ لگاہ اور نہ کسی کا دل
ان میں۔ ناس ہے، اس لئے کہ بے توجہی اور بے اعتنائی حد سے زیادہ بڑھی ہوئی تھی۔ بظاہر ملتی تھیں مگر دل نہ
ملتا تھا۔
ساون کا مہینہ ہے، سہ پہر کا وقت ہے، پانی برس کے کھل گیا ہے ۔ چوک کے کوٹھوں اور بلند
دیواروں پر جا بجا دھوپ ہے ۔ ابر کے ٹکڑے آسمان پر ادھر ادھر آتے جاتے نظر آتے ہیں۔ پچم کی
طرف رنگ رنگ کی شفق پھولی ہوئی ہے۔ چوک میں سفید پوشوں کا مجمع زیادہ ہوتا جاتا ہے ۔ آج
زیادہ تر مجمع کی ایک وجہ یہ بھی ہے کہ جمعے کا دن ہے، لوگ عیش باغ کے میلے کو جلد جلد قدم
اٹھائے چلے جاتے ہیں۔ خورشید، امیر جان، بسم اللہ اور میں میلے جانے کے لئے بن ٹھن رہی ہیں۔
دھانی دوپٹے جو ابھی رنگ ریز رنگ کے دے گیا ہے، چنے جاتے ہیں، بالوں میں کنگھیاں ہو رہی
ہیں، چوٹیاں گوندھی جاتی ہیں، بھاری زیور نکالے جاتے ہیں۔ خانم صاحب سامنے چوکے پر گاؤ تکیئے
لگی بیٹھی ہیں۔ بوا حسینی ابھی پہچان لگا کے پیچھے ہٹی ہیں۔ خانم صاحب کے سامنے میر صاحب
بیٹھے ہیں۔ میلے جانے پر اصرار کر رہے ہیں۔ وہ کہتی ہیں " آج میری طبیعت سست ہے، میں نہیں
جانے کی۔ " ہم لوگ دعائیں مانگ رہے ہیں خدا کرے نہ جائیں تو میلے کی بہار ہے۔
خورشید پر اس دن غضب کا جو بن ہے۔ گوری رنگت ململ - ململ کے دھانی دوپٹے سے چھوٹی نکلتی
ہے ۔ اددی گرنٹ کا پاجامہ بڑے بڑے پانچوں کا سنبھالے نہیں سنبھلتا۔ پھنسی پھنسی کرتی قیامت ڈھا
رہی ہے۔ ھکے گلے میں ہلکا ہارا زیور ہے۔ ناک میں ہیرے کی کیل، کانوں میں ہونے کی انتیاں، ہاتھوں
میں کڑے، گلے میں موتیوں کا کنٹھا۔ سامنے کمرے میں قد آدم آئینہ لگا ہے، اپنی صورت دیکھ رہی
ہیں۔ کیا کہوں کیا صورت تھی ! اگر میری صورت ویسی ہوتی تو اپنے عکس کی آپ ہی بلائیں نے
لیتی۔ مگر ان کو یہ غم ہے کہ ہائے اس صورت کا کوئی دیکھنے والا نہیں ۔ پیارے صاحب سے بگاڑ ہی
ہو چکا ہے ۔ چہرہ اداس اداس ہے ۔ ہائے وہ اداسی بھی غضب کر رہی ہے ۔ اچھی صورت والوں کا سب
کچھ اچھا معلوم ہوتا ہے ۔ اس وقت اس پری پیکر کی صورت دیکھنے سے دل پیسا جاتا ہے۔ اور تو کوئی
مثال اپنے دل کی حالت کی سمجھ میں نہیں آتی، یہ معلوم ہوتا تھا کہ کسی اچھے شاعر کا کوئی شعر درد
آمیز سنا ہے اور دل اس کے مزے لے رہا ہے۔
بسم اللہ کی صورت ایسی بری نہ تھی۔ کھلتا ہوا سانولا رنگ، کتابی چہرہ، سو تواں ناک، بڑی بڑی
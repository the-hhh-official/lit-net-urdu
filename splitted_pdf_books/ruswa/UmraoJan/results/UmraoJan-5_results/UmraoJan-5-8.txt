۹۲
ہیں:۔
روں، میں اکثر جایا کرتی تھی۔ ایک دن قریب شام صحن میں تختوں کے چوکے پر گاؤ
تکئے سے لگی پینٹی ہیں۔ میر صاحب مرحوم ان کے قریب تشریف رکھتے ہیں۔ مولوی
صاحب قبلہ سامنے دور مہذب بیٹھے ہوئے ہیں۔ اس وقت ان کی بے بسی کی
صورت مجھے کبھی نہ بھولے گی۔ زیتون کی تسبیح پر چپکے چپکے (شاید) یا حفیظ یا حفیظ پڑھ
رہے ہیں۔ میں جو گئی تو بسم اللہ نے ہاتھ پکڑ کر مجھے برابر بٹھا لیا۔ میں میر صاحب اور
مولوی صاحب کو تسلیم کر کے بیٹھ گئی۔ بسم اللہ نے چپکے سے میرے کان میں کہا
تماشا دیکھوگی؟"
(حیران ہو کہ کیسا تماشا؟
بسم الله - دیکھو!
یہ کہہ کر مولوی صاحب کی طرف متوجہ ہوئیں۔ مکان کے صحن میں ایک بہت پرانا نیم کا درخت
تھا۔ مولوی صاحب کو حکم ہوا اس درخت پر چڑھ جاؤ۔ مولوی صاحب کے منہ پر ہوائیاں اڑنے لگیں
اور وہ تھر تھر کانپنے لگے۔ میں زمین میں گڑی جاتی تھی۔ میر صاحب منہ پھیر کے بیٹھ گئے۔ مولوی
صاحب بے چارے کبھی آسمان کو دیکھتے تھے، کبھی بسم اللہ کی صورت کو ۔ وہاں ایک حکم کر کے
دوسرا حکم پہنچا، اور فوراً تیسرا نادری حکم " چڑھ جاؤ، کہتی ہوں ۔ "
اب میں نے دیکھا کہ مولوی صاحب بسم اللہ کہہ کے اٹھے، عبائے شریف کو تختوں کے چوکے
پر چھوڑا، نیم کی جڑ کے پاس کھڑے ہوئے ۔ پھر بسم اللہ کی طرف دیکھا۔ اس نے ایک ذرا میں یہ
جبیں ہو کے کہا " ہوں "!
مولوی صاحب پانچ چڑھا کے درخت پر چڑھنے لگے ۔ تھوڑی دور جا کر بسم اللہ کی طرف دیکھا۔
اس دیکھنے کا شاید یہ مطلب تھا کہ بس یا اور ۔
بسم الله :-
اور
مولوی صاحب اوپر چڑھے، پھر حکم کا انتظار کیا۔ پھر وہی "اور "۔ اسی طرح درخت کی پھنگ
کے پاس پہنچ گئے ۔ اب اگر اور اوپر جاتے تو شاخیں اس قدر پتلی تھیں کہ ضرور ہی گر پڑتے اور جان
بحق تسلیم ہو جاتے۔ بسم اللہ کی زبان سے " اور " نکلنے ہی کو تھا کہ میں قدموں پر گر پڑی، میر صاحب
نے نہایت منت کے ساتھ سفارش کی۔ بارے حکم ہوا " اتر آؤ " ۔ مولوی صاحب چڑھنے کو چڑھ گئے
تھے مگر اترنے میں بڑی دقت ہوئی۔ مجھے تو ایسا معلوم ہوتا تھا کہ اب گرے اور اب گرے، مگر بخیر و
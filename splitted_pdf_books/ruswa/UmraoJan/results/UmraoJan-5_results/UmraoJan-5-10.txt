۹۴
ٹھاٹھ سن لیجئے اٹلس کی گھنگریا، کامدانی کی کرتی، جالی کی اوڑھنی، چاندی کی چوڑیاں، طوق گھونگھرو
سونے کی بالیاں جلیبیاں امرتیاں کھانے کو ۔ جب مول لی تھی تو موٹی ذرا سی تھی، دو تین برس میں
کھا کھا کے خوب موٹی ہوئی تھی۔ جو لوگ جانتے تھے وہ تو خیر، اجنبی آدمی پر دفعتا جا پڑے تو گھگھی بندھ
جائے۔ زور بھی اتنا تھا کہ اچھے مرد کا ہاتھ پکڑلے تو چھڑائے نہ چھوٹے۔
جس دن مولوی صاحب نیم پر چڑھائے گئے ہیں، اس سے ایک دن پہلے کا ذکر ہے کہ آپ
تشریف لائے۔ تختوں کے چوکے پر بیٹھے ہوئے تھے۔ بسم اللہ جان کو مسخرہ بن سوجھا، دھنو کو اشارہ
کیا۔ وہ پشت سے چپکے چپکے آئی اور اچک کے مولوی صاحب کے کندھے پر جا بیٹھی ۔ مولوی
صاحب نے جو مڑ کے دیکھا بے چارے گھبرا گئے، زور سے جھٹک دیا ۔ یہ سخنت کے نیچے گر پڑی ۔ یا
میں تو جانتی ہوں خود چلی گئی ہو گی۔ مولوی صاحب پر کھو کھیا نے لگی۔ مولوی صاحب نے لاٹھی
دکھائی، وہ ڈر کے مارے بسم اللہ کی خود یں جا پیٹی بسم اللہ نے اسے تو چہکار دو پنے کا آنچل اور ھا دیا
اور مولوی صاحب کو خوب دل کھول کے کوسا، گالیاں دیں۔ اس پر بھی ہ اس پر بھی صبر نہ آیا، دوسرے دن یہ
سزا تجویز کی۔
رسوا:
سزا مناسب تھی۔
امراؤ :
رسول
مناسبت میں تو کوئی شک نہیں، مولوی صاحب کو کھٹکے کا لنگور بنا دیا۔
واقعی مولوی صاحب لائق تعزیر تو تھے ۔ تمھیں نے تو سگ لیلی کو پیار کر کے گود میں
اٹھا لیا تھا اور مولوی صاحب نے بسم اللہ جان کی چہیتی بندریا کو اول تو جھٹک دیا، پھر
یہ بے ادبی کہ اسے لاٹھی دکھائی، عشق کی شان سے بہت بعید تھا۔
ایک دن، رات کے آٹھ بجے بسم اللہ جان کے کمرے میں ہوں ۔ بسم اللہ گا رہی ہیں، میں طنبورہ
چھیڑ رہی ہوں، خلیفہ جی طبلہ بجا رہے ہیں۔ اتنے میں مولوی صاحب قبلہ تشریف لائے۔
بسم اللہ دیکھتے ہی) یہ آٹھ دن سے آپ کہاں تھے؟
مولوی صاحب کیا کہوں، مجھے تو اب کی ایسی تپ شدید لاحق ہوئی تھی کہ بچنا محال تھا، مگر تمہارا
دیدار دیکھنا تھا، اس لئے جانبر ہو گیا۔
بسم الله : تو یہ کہئے وصال ہو گیا تھا۔
اس فقرے نے مجھ کو اور خلیفہ جی کو پھڑ کا دیا۔
مولوی صاحب جی ہاں، آثار تو کچھ ایسے ہی تھے۔
16
رئیں ایک ذرا سے چیتھڑے کے لئے ہم سے منہ چھپاتے ہیں ۔"
میں دیکھ رہی تھی کہ خانم کا ایک ایک فقرہ نواب کے دل پر نشتر کا کام دے رہا تھا۔
نواب خانم صاحب ! آپ سب لائق ہیں۔ میں سچ کہتا ہوں، اب میں اس لائق نہیں رہا جو کسی
کی فرمائش پوری کروں۔
اس کے بعد نواب نے اپنی تباہی کا مختصر حال کہا۔
خانم: خیر میاں ! اس لائق تو آپ نہیں رہے کہ ایک ادنی سی فرمائش پوری کریں، پھر
رنڈی کے مکان پر آنا کیا فرض تھا؟ حضور کو نہیں معلوم کہ ہوائیں چار پیسے کی میت
ہوتی ہیں۔ کیا آپ نے یہ مثل نہیں سنی کہ رنڈی کس کی جو رد ۔۔۔۔۔ ہم لوگ
مروت کریں تو کھائیں کیا؟ یوں آئے، آپ کا گھر ہے، میں منع نہیں کرتی، مگر آپ کو
اپنی عزت کا خود ہی خیال چاہئے۔
یہ کہہ کے خانم فور آ کمرے سے چلی گئیں۔
نواب واقعی مجھ سے بڑی غلطی ہوئی ۔ اب انشاء اللہ نہ آؤں گا۔
یہ کہہ کے وہ اٹھنے کو تھے کہ بسم اللہ نے دامن پکڑ کے بٹھا لیا۔
بسم اللہ اچھا تو اس کڑے کی جوڑی کے بارے میں کیا کہتے ہو؟
نواب: اسی قدر ترش ہو کر میں نہیں جانتا۔
بسم اللہ اے داد! تم تو بالکل خفا ہو گئے، جاتے کہاں ہو، ٹھہرو۔
نواب: نہیں بسم اللہ جان ! اب مجھ کو جانے دو۔ اب میرا آنا بے کار ہے۔ جب خدا ہمارے دن
پھیرے گا تو دیکھا جائے گا اور اب کیا دن پھریں گے!
بسم اللہ میں تو نہ جانے دوں گی۔
نواب تو کیا اپنی ماں سے جوتیاں کھلواؤ گی؟
بسم الله (مجھ سے) ہاں سچ تو ہے بہن امراؤ ! آج یہ بڑی بی کو ہوا کیا تھا۔ برسوں ہو گئے میرے
کمرے میں آج تک جھانکی تک نہیں آج آئیں بھی تو قیامت بر پا کر گئیں۔ بھٹی
اماں جان چاہے خفا ہو جائیں چاہے خوش ہوں، میں نواب سے رسم ترک نہیں کر سکتی۔
آج نہیں ہے ان کے پاس نہ سہی، ایسی بھی کیا آنکھوں پر ٹھیکری رکھ لینا۔ آخر میں
نواب ہیں جن کی بدولت ہزاروں رہے ہے اماں جان نے پائے ۔ آج اگر زمانہ ان سے پھر
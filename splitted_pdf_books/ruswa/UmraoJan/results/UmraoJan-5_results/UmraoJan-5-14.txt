۹۰
سے بھی اس کا سلوک کچھ اچھا نہ تھا۔ اصل تو یہ ہے کہ اس کو اپنی ماں کی دولت پر بڑا گھمنڈ تھا۔ واقعی
دوست بھی لازوال تھے۔ اپنے آگے کسی کی ہستی ہی نہ سمجھتی تھی۔ خورشید کی ذات سے خانم کو بڑی
امیدیں تھیں۔ واقعی اگر اس میں رنڈی بن ہوتا تو لاکھوں ہی پیدا کرتی۔ اس حسن و خوبی پر آواز بالکل
ہی نہ تھی۔ ناچنے میں بھی بالکل پھوہڑ تھیں۔ صرف صورت ہی صورت تھی۔ اول اول مجرے بہت
آتے تھے، آخر جب معلوم ہوا کہ گانے ناچنے میں تمیز نہیں ، لوگوں نے بلانا چھوڑ دیا۔ جو تھا وہ
صورت کا مشتاق ہو کے آتا تھا۔ اچھے اچھے مرتے تھے، مگر جب آکے دیکھا منہ تھو تھائے بیٹھی ہیں۔
ان پر عشق سوار تھا، ہرا ایک سے بے رخی، بے اعتنائی ۔ یہ حالت دیکھ کے لوگوں نے بھی آنا چھوڑ
دیا ۔ اب پیارے صاحب ہی صرف رہ گئے۔ ادھر تماشا دیکھئے کہ پیارے صاحب کے والد پر عتاب
شاہی نازل ہوا۔ گھر کی ضبطی ہو گئی، جاگیر چھین لی گئی، بے چارے محتاج ہو تمھئے۔ یہ سب کچھ ہوا، مگر
خورشید کے عشق میں کمی نہ ہوئی ۔ اب یہ ضد ہوئی کہ مجھے گھر میں بٹھا لو پیارے صاحب نے بہ پاس
خاندان یا یوں کہو کہ باپ کے ڈر سے منظور نہ کیاه خورشید کی اس ٹوٹ گئی ہے۔
خورشید بہت ہی بھگی عورت تھی۔ سینکڑوں روپے پھسلا پھسلا کے لوگ کھا گئے۔ فقیر تقرار
سے آپ کو بڑا اعتقاد تھا۔ ایک دن ایک شاہ صاحب تشریف لائے۔ وہ ایک کے دو کرتے تھے۔
خورشید نے اپنے کڑے اور کنگن کی جوڑیاں اتار دیں۔ شاہ صاحب نے ایک کوری ہانڈی منگوائی، اس
میں سیاہ تل بھر دا دیئے، کڑے کنگن ہانڈی میں رکھ کر چپنی ڈھانک دی۔ شال باف کا ایک پارچہ
گلے میں باندھ ناڑے سے باندھ دیا۔ شاہ صاحب روانہ ہو گئے۔ چلتے چلتے کہہ گئے آج نہ کھولنا، کل صبح
کو کھولنا، مرشد کے حکم سے ایک کے دور ہو جائیں گے ۔ صبح کو ہانڈی کھولی گئی، کالے تلوں کے سوا
کچھ نہ ملا ۔
ایک جوگی نے کالے ناگ کا پچھن منہ سے نکال کے دکھایا کہ یہ تجھے پرسوں آکے ڈس جائے
گا۔ خورشید نے کانوں سے پتے بالیاں اتار کے حوالے کیں۔ خورشید کو کبھی غصہ آتا ہی نہ تھا۔ ایسی
نیک دل اور نیک مزاج عور تیں تو بہو بیٹیوں میں بھی کم ہوتی ہیں، رنڈیوں کا ذکر کیا۔ مگر ہاں ایک
دن غصہ آیا، جس دن پیارے صاحب مانجھے کا جوڑا پہن کے آئے ۔ اول تو چپکی بیٹھی رہی۔ تھوڑی
دیر کے بعد گالوں پر سرخی نمودار ہوئی، رفتہ رفتہ سرخ بھیجو کا ہو گئے ۔ اس کے بعد اٹھی، مانجھے کے
جوڑے کو پرزے پرزے کر ڈالا۔ اب رقت شروع ہوئی ۔ دو دن تک رویا کی۔ تمام دنیا نے سمجھایا، کچھ
نہ مانا۔ آخر بخار آنے لگا۔ دو مہینے بیمار رہی۔ لینے کے دینے پڑ گئے۔ حکیموں نے دق تجویز کیا، لیکن
٨۶
پندرہ سو سیک، لوگوں نے لگا دیا ہے، وہ نہیں دیتا۔ میری نگاہ میں سترہ بلکہ اٹھارہ تک
مبرا نہیں ہے۔ اگر حضور پرورش کریں تو بھلا اس بڑھاپے میں آپ کی بدولت ایک
دو سالہ تو اوڑھ لوں۔
نواب خاموش بیٹھے رہے۔ بسم اللہ کچھ بولا ہی چاہتی تھیں کہ خانم نے جھڑک کے کہا۔
خانم ممبر لڑکی، تو ہمارے بیچ میں نہ بولنا۔ تو تو آئے دن فرمائش کیا کرتی ہے، ایک فرمائش
ہماری بھی کی۔
نواب پھر چپکے بیٹھے ہیں۔
خانم اوئی نواب صاحب ! سخی سے سوم بھلا جو جلدی دے جواب۔ کچھ تو ارشاد کیجئے، سکوت
سے تو بندی کو تسکین نہ ہو گی۔ ہاں نہ سہی، نہیں سہی، کچھ تو کہہ دیجئے ۔ میرے دل کا
ارمان تو نکل جائے۔
نواب اب بھی چپ ہیں۔
خانم:
الله ! حضور جواب دیجئے۔ یوں تو میری حقیقت ہی کیا ہے! موئی بازاری کسی ! مگر
آپ ہی لوگوں کی عزت دی ہوئی ہے۔ برائے خدا ان چھو کر یوں کے سامنے تو مجھ بڑھیا
کو ذلیل نہ کیجئے۔
نواب: آب دیدہ ہو کر خانم صاحب ! اس دوشالے کی کوئی اصل نہیں ہے، مگر تم کو شاید
خانم:۔
میرا حال معلوم نہیں کیا بسم اللہ جان نے کچھ نہیں کہا؟ اور ہاں امراؤ جان بھی تو اس
ون وہیں تھیں۔
مجھ سے کسی نے بھی کچھ نہیں کہا۔ کیوں خیر تو ہے؟
بسم اللہ پھر کچھ بولنے کو تھیں کہ خانم نے اشارہ کیا، وہ چپ رہیں، ٹال کے ادھر ادھر دیکھنے
لگیں۔ میں پہلے ہی سے بت بنی بیٹھی تھی۔
نواب: اب ہم اس قابل نہیں رہے جو آپ کی فرمائشوں کو پورا کریں۔
خانم آپ کے دشمن اس قابل نہ رہے ہوں! اور میں ایسی چھچھوری نہیں جو روز فرمائش کیا
کروں ۔ فرمائش کریں یا نہ کریں، بسم اللہ کریں! بھلا میں بوڑھی آڑھی، میری فرمائش
کیا اور میں کیا؟
یہ کہہ کر خانم نے ایک آہ سرد بھری "ہائے تقدیر ! اب ہم اس لائق ہو گئے کہ ایسے ایسے
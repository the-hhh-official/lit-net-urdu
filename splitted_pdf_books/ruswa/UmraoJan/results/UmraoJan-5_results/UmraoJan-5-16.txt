آنکھیں، سیاہ پتلی، چھریرا بدن، بوٹا سا قد، کار چوبی تولواں جوڑا، کا ہی کریب کا دوپٹا بنت ٹکی ہوئی
زرد گرنٹ کا یا جامعه، بیش قیمت زیور سر سے پاؤں تک، گہنے میں لدی ہوئی، اس پر طرہ پھولوں کا گہنا۔
این مین چوتھی کی دلہن معلوم ہوتی تھی۔ پھر اس پر بات بات میں شوخی و شرارت ۔ میلے میں پہنچ کر
کسی کا منہ چڑھا دیا، کسی سے آنکھ لڑائی ۔ جب وہ دیکھنے لگا تو منہ پھیر لیا۔ ہاں یہ کہنا بھول گئی کہ ہم
لوگ بناؤ سنگھار کر کے میانوں میں سوار ہوئے ، میلے پہنچے۔
میلے میں وہ بھیڑیں تھیں کہ اگر تھالی پھینکو تو سر ہی سر جائے۔ جا بجا کھلونے والوں، مٹھائی
والوں کی دکانیں۔ خوانچے والے، میوه فروش، ہار والے، تنولی، ساتھیں، غرض کہ جو کچھ میلوں میں ہوتا
ہے، سب کچھ تھا۔ مجھے اور تو کسی چیز سے کچھ کام نہیں، لوگوں کے چہرے دیکھنے کا ہمیشہ سے شوق
ہے، خصوصاً میلے تماشوں میں۔ خوش، نانوش، مفلس، تو نگر، بے وقوف، عقل مند، عالم، جاہل، شریف
رذیل، سخی، بخیل، یہ سب حال چہرے سے کھل جاتا ہے۔ ایک صاحب ہیں کہ وہ اپنے تن زیب
کے انگر کھے اور اودی صدری، نکہ دار ٹوپی، چست گھٹتے اور محلی چڑھویں جوتے پر اتراتے ہوئے
چلے جاتے ہیں۔ کوئی صاحب ہیں صندلی رنگا ہوا دو پٹا سر سے آڑا باندھے ہوئے، رنڈیوں کو گھورتے
پھرتے ہیں۔ ایک صاحب آئے تو ہیں میلہ دیکھنے، مگر بہت ہی مکدر، چیں بہ جبیں، کچھ چپکے چپکے
بڑ بڑاتے جاتے ہیں۔ معلوم ہوتا ہے بیوی سے لڑکے آئے ہیں۔ جن باتوں کے جواب برد قمت :
سو مجھے تھے انہیں اب یاد کر رہے ہیں۔ کوئی صاحب اپنے چھوٹے سے لڑکے کی انگلی پکڑے اس
سے باتیں کرتے چلے آتے ہیں۔ مہر بات میں اماں کا نام آتا ہے ۔ ”ماں کھانا پکاتی ہوں گی، اماں کا جی
ماندہ ہے، اماں سو رہی ہوں گی، اماں جاگتی ہوں گی۔ بہت شوخی نہ کیا کرو، نہیں تو اماں حکیم کے ہاں چلی
جادیں گی۔ " ایک صاحب سات آٹھ برس کی لڑکی کو سرخ کپڑے پہنا کے لائے ہیں، کندھے :
چڑھائے ہوئے ہیں۔ ناک میں ننھی سی نتھنی ہے۔ اونچی چوٹی گندھی ہوئی، لال شال باف کا موبافہ
پڑا ہے ۔ ہاتھوں میں چاندی کی چوڑیاں ہیں۔ معصوم کے دونوں ہاتھ زور سے پکڑے ہوئے ہیں۔
کلائیاں دکھی جاتی ہیں۔ کوئی چوڑیاں نہ اتارے۔ کہئے پھر پہنا کے لانا ہی کیا ضرور تھا۔
لیجئے دوسرے صاحب۔ ایک اور ان کے یار غار بھی ساتھ ہیں۔ فرمائشی گالیاں چل رہی ہیں
اماں پان تو کھاؤ کھٹ سے پیسہ تنبولی کی دکان پر پھینکا۔ معلوم ہوا کہ آپ بڑے تو نگر ہیں۔ پیسے و
پیسے کی آپ کے آگے کیا اسل ہے ۔ فور آ ہی تھے والے کو آواز بھی دے دی۔
بھئی ساتی ادھر آنا، حقہ سلگا ہوا ہے ؟ " ایک اور یار ان کے آموجود ہوئے۔ معمولی گالی گلورہ
٨٩
مکان پر نہیں گئے ۔ شام کو ان کی والدہ کی مالہ وہی بڑھیا جو ایک دن خانم کے پاس آئی تھی، روتی
پیٹتی آئی۔ اس سے بھی یہی خبر ملی کہ نواب کا کہیں پتا نہیں ہے۔ بیگم صاحب نے روتے روتے اپنا
عجب حال کیا، بڑے نواب سخنت متفکر ہیں۔ اس واقعے کو کئی دن گزر گئے اور نواب چھین صاحب کا
کہیں پتا نہ ملا۔
اس واقعے کے چوتھے پانچویں روز چھین صاحب کے ہاتھ کی انگوٹھی نخاس میں بکتی ہوئی پکڑی
گئی، بیچنے والے کو علی رضا بیگ کو توال کے پاس لے گئے۔ اس نے کہا مجھے امام بخش ساقی کے
لڑکے نے بیچنے کو دی ہے۔ امام بخش ساقی کا لڑکا تو نہ ملا، خود امام بخش پکڑ بلایا گیا۔ پہلے امام بخش
صاف مکر گیا کہ میں اس انگوٹھی کو نہیں جانتا، آخر مرزا نے خوب ڈانٹا اور دھمکایا تو قبول دیا۔
امام بخش حضور ! میں لب دریا لوہے کے پل کے پاس حقہ پلاتا ہوں۔ جو لوگ دریا نہانے
جاتے ہیں، ان کے کپڑوں کی رکھوالی کرتا ہوں۔ پانچ دن کا ذکر ہے، ایک شریف
زادے، کوئی بیس بائیس برس کی عمر ہو گی، گورے گورے سے تھے، بہت خوبصورت
نوجوان تھے، سر شام پکے پل پر نہانے آئے ۔ کپڑے اتار کے میرے پاس رکھوا دیئے،
مجھ سے لنگی لے کے باندھی، خود دریا میں کود پڑے۔ تھوڑی دیر تک نہایا گئے۔ پھر
میری نظروں سے اوجھل ہو گئے۔ اور سب لوگ دریا سے نہا نہا کے نکلے، کپڑے
پہن پہن کے اپنے گھروں کو روانہ ہو گئے، وہ صاحب نہ آئے۔ میں یہ سمجھا کہ کسی
طرف تیرتے ہوئے نکل گئے ہوں گے۔ بڑی دیر ہو گئی۔ میں اس آسرے میں کہ اب
آتے ہیں، اب آتے ہیں، پہر رات گئے تک بیٹھا رہا۔ آخر کو مجھے یقین ہو گیا کہ ذوب
گئے ۔ اب میں نے دل میں یہ سوچا کہ اگر کسی کو خبر کرتا ہوں تو جھگڑوں میں پھنس جاؤں
گا۔ کھنچا کھنچا پھروں گا۔ اس سے بہتر ہے کہ چپ ہو رہوں۔ ان کے کپڑے اٹھا کے
گھر پر لے آیا۔ جیب میں سے یہ انگوٹھی نکلی اور ایک اور انگوٹھی ہے۔ اس میں
خدا جانے کیا لکھا ہے۔ میں نے مارے ڈر کے آج تک کسی کو نہیں دکھائی۔ میں تو اس
انگوٹھی کو بھی نہ بیچتا، مگر میرا لڑ کا شہدا ہو گیا ہے، وہ چرا کے لے آیا۔
مرزا علی رضا بیگ نے دو سپاری کو توالی سے ساتھ کئے، وہ انگوٹھی اور کپڑے اس کے گھر سے
منگوائے۔ انگوٹھی مہر کی تھی۔ مرزا علی رضا بیگ نے بڑے نواب کو اس سانحے کی خبر کی۔ کپڑے
اور دونوں انگوٹھیاں گھر بھجوا دیں ۔ امام بخش کو سزا ہو گئی۔
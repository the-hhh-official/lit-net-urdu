گیا تو کیا ہم بھی طوطے کی طرح آنکھیں پھیر لیں، گھر سے نکال دیں؟ یہ نہیں ہو
سکتا۔ اب اگر یہاں زیادہ تنگ کریں گی تو بہن امراد، میں سچ کہتی ہوں نواب کا ہاتھ پکڑ
کے کسی طرف کو نکل براؤں گی۔ لو میں نے اپنے دل کی بات کہہ دی۔
میں بسم اللہ کی باتیں بہت اچھی طرح سمجھ رہی تھی، ہاں میں ہاں ملاتی رہی۔
بسم اللہ اچھا نواب ! تم کہاں رہتے ہو؟
نواب کہاں بتاؤں؟
بسم الله : آخر کہیں تو ؟
نواب تحسین گنج میں محدوم بخش کے مکان پر رہتا ہوں۔ افسوس میں نہ جانتا تھا کہ محدوم ایسا
نمک حلال آدمی ہے۔ سچ تو یہ ہے کہ میں اس سے بہت شرمندہ ہوں۔
میں:۔
یہ وہی محدوم بخش ہے نا جو آپ کے والد کے وقت سے نوکر تھا، جس کو آپ نے
موقوف کر دیا تھا؟
نواب: ہاں وہی محدوم بخش ۔ کیا کہوں اس وقت وہ کیسا کام آیا۔ خیر اگر خدا نے چاہا۔۔۔۔۔
اتنا کہہ کے نواب کی آنکھوں سے ٹپ ٹپ آنسو گر پڑے۔ اس کے بعد نواب صاحب، بسم اللہ
کے ہاتھ سے دامن چھڑا کے کمرے کے باہر چلے گئے۔ میرا ارادہ تھا کہ نواب سے چلتے وقت کچھ باتیں
کروں گی، اور اسی لئے ان کے ساتھ ہی اٹھی تھی، مگر وہ اس قدر جلد زینے سے اتر گئے کہ میں کچھ نہ
کہہ سکی۔ نواب کے تیور اس وقت بہت برے تھے۔ خانم کی باتوں نے نواب کے دل پر سخت
اثر کیا تھا۔ ان کی حالت بالکل ، یوسی کی تھی۔ اگرچہ مجھے معلوم تھا کہ یہ سب باتیں جو خانم نے آج کی
ہیں، وہ سب اس فہمائش کی تمہید ہیں جو اور کسی وقت پر موقوف رکھی گئی ہے، مگر مجھے بہت ہی
تشویش تھی کہ دیکھئے کیا ہوتا ہے۔ کہیں ایسانہ ہو کچھ کھا کے دورمیں تو اور غضب ہو۔
سر شام میں اور بسم اللہ دنوں سوار ہو کے تحسین گنج گئے۔ محدوم بخش کا مکان بڑی مشکل سے
ملا۔ کہاروں نے اس کے دروازے پر آواز دی۔ ایک چھوٹی سی لڑکی اندر سے نکلی۔ اس سے معلوم
ہوا کہ مخدوم بخش گھر پر نہیں ہے۔ نواب کو پوچھا، اس نے کہا وہ صبح سے کہیں گئے ہوئے ہیں، ابھی
تک نہیں آئے ۔ دو گھنٹے تک انتظار کیا، نہ نواب صاحب آئے نہ مخدوم بخش، آخر مایوس ہو کر گھر
چلے آئے۔
دوسرے دن صبح کو محدوم بخش نواب کو ڈھونڈتا ہوا آیا ۔ معلوم ہوا کہ رات کو بھی اس کے
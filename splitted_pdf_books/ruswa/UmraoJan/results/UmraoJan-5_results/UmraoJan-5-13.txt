۹۷
امراؤ تو پاک محبت نہ ہو گی۔
اب یہ ان کا ایمان جانے، میں تو یہی سمجھتی تھی۔
خانم کی نوچیوں میں یوں تو میرے سوا ہرا ایک اچھی تھی، مگر خورشید کا جواب نہ تھا۔ پری کی
صورت تھی، رنگ میدا شہاب، ناک نقشه گویا صانع قدرت نے اپنے ہاتھ سے بنایا تھا۔ آنکھوں میں
یہ معلوم ہوتا تھا کہ موتی کوٹ کے بھر دیتے ہیں۔ ہاتھ پاؤں سڈول، نور کے سانچے میں ڈھلے ہوئے۔
بھرے بھرے بازو، گول کلائیاں، جامہ زیبی وہ قیامت کی کہ جو پہنا معلوم ہوا کہ یہ اسی کے لئے
مناسب تھا۔ اداؤں میں وہ دل فریبی، وہ بھولا پن کہ جو ایک نظر دیکھے، ہزار جان سے فریفتہ ہو جائے۔
جس محفل میں جاکے بیٹھ گئی، معلوم ہوا کہ ایک شمع روشن ہو گئی۔ بیسیوں رنڈیاں بیٹھی ہوں، نظر
اسی پر پڑتی ہے۔ یہ سب کچھ تھا، مگر تقدیر کی اچھی نہ تھی۔ اور تقدیر کو بھی کیوں الزام دیجئے، خود
اپنے ہاتھ عمر بھر خراب رہی، حقیقت یہ ہے کہ وہ رنڈی پینے کے لائق نہ تھی۔ بیسواڑے کے ایک
زمیندار کی لڑکی تھی۔ صورت سے شرافت ظاہر تھی۔ حسن خداداد تھا، مگر اس حسن و جمال پر ضبط یہ تھا
کہ کوئی مجھ پر عاشق ہو۔ یوں تو وہ خود ہی پیار کرنے کے لائق تھی۔ کون ایسا ہو گا جو اس پر فریفتہ نہ ہو
جاتا ہو ۔ اول ہی اول پیارے صاحب کو محبت تھی۔ ہزار بار وپے کا سلوک کیا۔ واقعی جان دیتے تھے۔
خورشید نے بھی انہیں اچھی طرح کیا۔ جب اطمینان ہو گیا کہ سچا عاشق ہے، خود جان دینے لگیں۔ دن
دن بھر کھانا نہیں کھائیں۔ اگر ان کو کسی دن اتفاق سے دیر ہو گئی، بیٹھی زار و قطار رو رہی ہیں۔ ہم
سب نے صلاح دی "دیکھو خورشید ! ایسا نہ کرو۔ مردودے بے مروت ہوتے ہیں۔ تمہارے ان کے
صرف آشنائی ہے، آشنائی کی بنیاد کیا۔ نکاح نہیں ہوا، بیاہ نہیں ہوا۔ اگر ایسا چاہو گی تو اپنا برا چاہو گی،
پچھتاؤ گی۔ آخر ہمارا ہی کہا ہوا ۔ پیارے صاحب نے جب دیکھا کہ رنڈی پیار کرتی ہے، لگے غمزے
کرنے ۔ یا تو آٹھوں پر بیٹھے رہتے تھے یا اب ہیں کہ دو دو پہروں نہیں آتے ۔ خورشید جان دیئے
دیتی ہے۔ روتی ہے، پیٹتی ہے، کھانا نہیں کھاتی، عجیب حال ہے، خانم کو صورت سے نفرت ہو گئی،
یہاں تک کہ آنا جانا، کھانا پینا، آدمیوں کی تنخواہ سب موقوف
میں نہیں سمجھ سکتی کہ اس حسن کے ساتھ عشق اس کے دل میں کس نے بھر دیا تھا۔ سچ تو یہ
ہے کہ وہ کسی مرد آدمی کی جو رد ہوتی تو میاں بیوی میں خوب نباہ ہو تا۔ عمر بھر مرد پاؤں دھو دھو کے
پیتا، بشر طیکہ قدردان ہو تا ۔ بسم اللہ، خورشید کے تلوؤں کی برابری نہیں کر سکتی تھی۔ اس پر وہ تمکنت،
وہ غرور، وہ غمزہ، وہ تکتورا کہ خدا کی پناہ۔ مولوی صاحب کا حال تو آپ سن ہی چکے ہیں۔ اور آشناؤں
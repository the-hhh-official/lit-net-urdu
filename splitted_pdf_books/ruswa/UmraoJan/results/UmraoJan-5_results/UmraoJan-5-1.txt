۸۵
بسم الله : (نواب سے) ذرا سرک کر بیٹھو، اماں آتی ہیں۔
(خانم سے) آئیے۔
خانم نے سامنے آتے ہی نواب کو تین تسلیمیں کیں۔ میں نے آج کے دن کے سوا خانم کو اس
طرح مؤدب ہو کر کسی کو سلام کرتے نہ دیکھا تھا۔
خانم: (نواب سے) حضور کا مزاج کیسا ہے؟
نواب (گردن جھمکا کے الحمد لله !
خانم خدا خوش رکھے ! ہم لوگ تو دعا گو ہیں ۔ ہزار بڑھ جائیں، مگر پھر بھی وہی ٹکے کی مال
زادی، آپ کے ہاتھ کو دیکھنے والی۔ آپ کو خدا نے رئیں کیا ہے۔ اس وقت ایک
عرض لے کے حاضر ہوئی ہوں۔ یوں تو بسم اللہ، خدا سلامت رکھے ! سال بھر سے آپ
کی خدمت میں ہیں، مگر میں نے کبھی آپ کو تکلیف نہیں دی، بلکہ حضور کے سلام
کو بہت کم حاضر ہونے کا اتفاق ہوا ہو گا۔ اس وقت ایسی ہی ضرورت تھی جو چلی
آئی۔
خانم تو یہ باتیں کر رہی ہیں ، بسم اللہ جان ان کا منہ دیکھ رہی ہیں کہ یہ کہتی کیا ہیں۔ میں کسی قدر
بات کا پہلو سمجھے ہوئے تھی۔ نواب کی طرف دیکھ رہی ہوں۔ نواب کا یہ حال ہے کہ چہرے سے
ایک رنگ جاتا ہے اور ایک آتا ہے ۔ آنکھیں جھینی جاتی ہیں، مگر چپکے بیٹھے ہیں۔
خانم: تو پھر عرض کروں؟
نواب:۔ (بہت ہی مشکل سے) کہئے۔
خانم: (مجھ سے) ذرا بوا حسینی کو بلا لینا۔
میں گئی اور بوا حسینی کو بلا لائی ۔
خانم (بوا حسینی سے بوادر ادو شالے کی جوڑی تو اٹھ لانا، وہی جو کل بکنے کو آیا ہے۔
بکنے کو آیا ہے " ان لفظوں نے نواب پر وہی اثر کیا جیسے کسی پر دفعتاً بجلی گر پڑے، مگر بہت
ضبط کر کے چپکے سے بیٹھے رہے۔ اتنے میں بوا حسینی دوشالہ لے آئیں۔ کیسا پر متن زر کار دشلہ کہ
بہت کم دیکھنے میں آتا ہے۔
خانم: (نواب کو دوشالہ دکھا کے) دیکھئے یہ دوشالہ کل بکنے کو آیا ہے۔ سوداگر در ہزار کہتا ہے،
جانتے ہیں۔
بیگا
میں:۔
بیگا
تو پھر وہی بازار کی ٹھہری۔
اے ہے باجی کیا بھو کی ہو؟
میں تو بھوکی نہیں ہوں ۔ بسم اللہ سے پوچھو جس نے صلاح دی تھی۔
بسم اللہ بھئی کچھ نہ کچھ تو آج ہونا چاہئے ۔
میں:۔
میں بتاؤں! چلو بخشی تالاب چلیں۔
بسم الله : ہاں بھئی کیا بات کہی ہے۔
خورشید خوب سیر ہو گی۔
ہیں:۔
ہم بھی چلیں گے۔
اچھا تو سلمان کرد.
بات کرتے تین گاڑیاں کرایہ پر آگئیں۔ کھانے پکانے کا سلمان گاڑیوں پر اروا دیا گیا۔ دو
چھولداریاں نواب بین صاحب کے گھر سے آگئیں۔ سب گاڑیوں پر سوار ہو کے روانہ ہو گئے۔
کومتی پار پہنچ کے گانا شروع ہوا۔ اس دن بیگا جان کا گانا ۔
جھولا کن دارد رے امریاں
کیا کیا تانیں لی ہیں۔ دل پسا جاتا تھا۔
شہر سے نکل کے جنگل کا سماں قابل دید تھا۔ جدھر نگاہ جاتی ہے سبزہ ہی سبزہ نظر آتا ہے۔
بادل چاروں طرف گھرے ہوئے ہیں۔ مینہ برس رہا ہے۔ درختوں کے پتوں سے پانی ٹپک رہا ہے۔
نالے، ندیاں، جھیلیں بھری ہوئی ہیں۔ مور ناچ رہے ہیں، کوئل کوک رہی ہے۔ بات کہتے ہیں
تالاب پر پہنچ گئے۔ بارہ دری میں فرش کیا گیا ۔ چولہے بن گئے، کڑھائیاں چڑھ گئیں۔ پوریاں تلی جانے
لگیں۔ نواب چھٹن صاحب بارانی پہن کے شکار کو نکل گئے۔ گو ہر مرزا آموں کی کھانچیاں چک لائے۔
اتنی دیر میں نوکروں نے سڑک کے کنارے باغ میں چھولداریاں گاڑ دیں۔ گاؤں سے چار پائیاں
آگئیں۔ یہاں اور ہی لطف تھا۔ آم ٹپک رہے ہیں۔ ایک ایک آم پر چار چار آدمی ٹوٹے پڑتے
ہیں۔ پانی میں چھپکے لگا رہے ہیں۔
کوئی ادھر دوڑا جا رہا ہے، کوئی ادھر ۔ آپس میں دھینگا مشتی ہو رہی ہے۔ اب اس میں اگر کوئی گر
پڑا تو کیچڑ میں لت پت تھوڑی دیر میں پانی میں جائے کھڑے ہو گئے۔ پھر ویسے ہی صاف۔ جن کے
۱۹۶
سکتا ہے اور ہم کہاں تک اس سے لے سکتے ہیں۔ میرا بہت سا وقت اس شخص کی ذاتی لیاقت، حسن
اخلاق کے اندازہ کرنے میں صرف ہو جاتا تھا۔ مانگنے کی عادت کو میں معیوب سمجھنے لگی تھی۔ اس
کے علاوہ اور باتیں بھی مجھ میں رنڈی بنے کی نہ تھیں۔ اس لئے میری ساتھ والیوں میں سے کوئی
مجھے ناک چوٹی گرفتار، کوئی خفقانی، کوئی بیوقوف کوئی دیوانی سمجھتی تھی۔ مگر میں نے اپنی کی، کسی کی
نہ سنی۔
پھر وہ زمانہ آیا کہ میں رنڈی کے ذلیل پیشہ کو عیب سمجھنے لگی اور اس سے دست بردار ہو گئی۔
ہر کس و ناکس سے ملنا چھوڑ دیا۔ صرف ناچ مجرے پر مہر اوقات رہ گئی ۔ یا کسی رئمیں نے نوکر رکھا
تو نوکری کر لی، رفتہ رفتہ یہ بھی ترک کر دیا۔
جب ان افعال سے تائب ہوئی جن کو میں نے اپنے نزد یک برا سمجھ لیا تھا تو اکثر میرے جی
میں آیا کہ کسی مرد آدمی کے گھر پڑ جاؤں۔ لیکن پھر یہ خیال آیا کہ لوگ کہیں گے " آخر رنڈی تھی نا،
کشن کا چونگا کیا۔ " مرزا صاحب! شاید اس محاورے کو آپ نہ سمجھیں ۔ مطلب اس کا یہ ہے کہ جب
کوئی رنڈی سن سے اتر کر کسی کے گھر بیٹھ جاتی ہے تو تجربہ کار تماش بین اس کی نسبت کہا کرتے
ہیں کہ اس رنڈی نے کفن کا چونگا کیا " یا " مرتے مرتے کفن لے مری ۔ " یعنی اپنے دام بچائے
اور از راد غریب تماش بین پر اپنی تجہیز و تکفین کا بار ڈالا ۔ اس مثل سے رنڈیوں کی بے حد خود غرضی
اور لالچ اور قریب کا ثبوت ملتا ہے۔ اس میں شک نہیں کہ ہم لوگ ایسے ہی ہوتے ہیں۔ فرض
کیجئے کہ میں سچ کی جانب ہو گئی اور اب انتہا کی نیک ہوں، مگر اس کو سوائے خدا کے اور کون جانتا
ہے۔ کسی شخص کو میری نیکی کا یقین نہیں ہو سکتا۔ پھر اگر اس حالت میں کسی کی محبت کروں اور
اس بت کی بنا سراسر خلوص اور نیک نیتی پر ہو، اس پر بھی خاص وہ شخص اور اس کے ہوا جو لوگ
دیکھیں یا سنیں گے، کبھی یقین نہ لائیں گے۔ پھر میرا محبت کرتا ہی بے سود ہو گا۔ لوگ مشہور
کرتے ہیں کہ میرے پاس دولت ہے، اس لیے اکثر لوگ اس سن میں بھی میری خواہش کرتے ہیں
اور طرح طرح کے فریب مجھ کو دینا چاہتے ہیں۔ کوئی صاحب میرے حسن و جمال کی تعریف کرتے ہیں
اگر چہ ان کا تعلق میں ایسی رنڈیوں سے سن چکی ہوں جو بہ درجہا مجھ سے بہتر ہیں۔ کوئی صاحب میرے
کمال موسیقی پر غش ہیں، حالانکہ ان کے کان تال سم سے آشنا نہیں ۔ کوئی میری شاعری کے مداح
ہیں، جنہوں نے عمر بھر ایک مصرع موزوں کہنا تو کیسا، پڑھا بھی نہ ہو گا۔ ایک صاحب میری
علمیت کے قائل ہیں ۔ خود نبی پڑھے لکھے ہیں، مگر مجھ کو ”مولانا بالفضل اولانا" سمجھتے ہیں۔ معمولی
مسئلے روزہ نماز کے بھی مجھ ہی سے پوچھ لیا کرتے ہیں۔ گویا کہ آپ میرے مرید یا مقلد ہیں۔ ایک
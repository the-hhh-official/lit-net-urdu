۱۹۵
مرضی، تقدیر آسمانی کی طرف منسوب کر دیا کرتے ہیں۔ مذہبی احکام مجھ کو مفصل نہ پہنچے تھے اور نہ ثواب
عذاب کا مسئلہ اچھی طرح سمجھایا گیا تھا۔ اس لئے ان باتوں کا اثر میرے دل پر نہ تھا۔ بے شک اس
زمانے میں میرا کوئی مذہب نہ تھا۔ صرف جو اور لوگوں کو کرتے دیکھتی تھی وہی آپ بھی کرنے لگتی
تھی۔ اس وقت میں میرا کوئی مذہب ہی نہ تھا۔ تقدیر پر میں بہت ہی شاکر تھی۔ جو کام میں کاہلی سے
نہ کر سکتی تھی یا میری بے وقوفی سے بگڑ جاتا تھا، اس کو تقدیر کے حوالے کر دیتی۔ فارسی کتابوں کے
پڑھنے سے آسمان کی شکایت کرنے کا مضمون میرے ہاتھ آگیا تھا۔ جب میرا کوئی مطلب فوت ہو جاتا
تھا یا کسی اور وجہ سے مجھے ملال پہنچتا تھا تو جاد بے جا فلک کی شکایتیں کیا کرتی تھی۔
ہم بھی ہیں مختار لیکن اس قدر ہے اختیار
جب ہوئے مجبور قسمت کو برا کہنے لگے
مولوی صاحب، بوا حسینی اور بڑھے بڑھیاں جب اگلے زمانے کی باتیں کرتے تھے تو اس سے
معلوم ہوتا تھا کہ وہ اس زمانے سے بہت ہی اچھا تھا۔ اس لئے ان کی طرح میں بھی اس زمانے کی غائبانہ
تعریف اور زمانہ موجودہ کی بلا وجہ مذمت کیا کرتی تھی۔ میں کم بخت اس بات کو نہ سمجھی کہ بڑھے
بڑھیاں، جو اگلے دستوں کی تعریف کرتے ہیں، اس کا سبب یہ ہے کہ اپنی اپنی جوانی کے دن سب کو
پھلے معلوم ہوتے ہیں، اس لئے دنیا بھلی معلوم ہوتی ہے۔ خود زنده جهان زنده خود مرده جهان مرده
سن رسیدہ لوگوں کے د کے دیکھا دیکھی جوانوں نے بھی انسی بھی انہی کا وطیرہ اختیار کر لیا ہے اور چونکہ یہ غلط فہمی
ایک مدت سے چلی آتی ہے اس لئے اب عموماً سب کو اس کی عادت سی ہو گئی ہے۔
نوان ہونے کے بعد میں عیش و آرام میں پڑ گئی تھی۔ اس زمانے میں گا بجا کے مردوں کو رجھانا
میرا خاص پیشہ تھا۔ اس میں یہ مقابلہ اور ساتھ والیوں کے جس قدر کامیابی یا ناکامی مجھ کو ہوتی تھی، وہی
میری خوشی اور رنج کا اندازہ تھا۔ میری صورت بہ نسبت اوروں کے کچھ اچھی نہ تھی، مگر فن موسیقی
کی مہارت اور شعر و سخن کی قابلیت کی وجہ سے میں سب سے بڑھی چڑھی رہی۔ اپنی ہم پیشہ عورتوں
میں مجھے ایک خاص امتیاز حاصل کی۔ مگر اس سے کچھ انسان بھی ہوا ۔ وہ یہ کہ جس قدر منہ نہ محبت
زیادہ ہوتی گئی، اتنا ہی خود داری کا خیال دل میں پیدا ہو گیا ۔ جہاں اور رنڈیاں بے باکیوں سے اپنا
مطلب نکال لیتی تھیں، میں منہ دیکھتی رہ جاتی تھی۔ مثلاً ان کا یہ عام قائد و تھا کہ ہر کس و ناکس سے
کسی نہ کسی قسم کی فرمائش ضرور کر دینی چاہئے۔ مجھے اس سے شرم آتی تھی۔ یہ خیال آتا تھا کہ ایسانہ
ہو انکار کر دے تو خفت ہو گی۔ اور نہ ہر شخص سے میں بہت جلد بے تکلف ہو جاتی تھی۔ میری اور
ساتھ والیوں کے پاس جب کوئی آکے بیٹھتا تو ان سب کو زیادہ فکر اس کی ہوتی کہ یہ کہاں تک دے
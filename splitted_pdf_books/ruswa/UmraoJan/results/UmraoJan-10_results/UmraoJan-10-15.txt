199
ایسے دیئے گئے ہیں جن سے یہ کمی پوری ہو جائے ۔ من جملہ ان اوصاف کے ایک وصف یہ بھی
ہے، بلکہ میں کہہ سکتی ہوں شاید یہیں ایک وصف ہے اس کی مثال جانوروں میں بھی مل سکتی ہے۔
اکثر ضعیف جانوروں میں بھی حیلہ گری کا مادہ ہے۔
اکثر مرد یہ کہیں گے کہ عورتیں حسین ہوتی ہیں۔ میں اس کی قائل نہیں۔ در حقیقت نہ مرد ہی
بجائے خود حسین ہے نہ عورت، بلکہ مرا یک کو ایسا حسن عنایت ہوا ہے، جو دوسرے کو اچھا معلوم ہو۔
یوں تو مرد عورت میں کا ناک نقشہ اچھا ہوتا ہے، سب اسے پسند کرتے ہیں، مگر اصل قدردان مرد کے
حسن کی عورت اور عورت کے حسن کا مرد ہے۔ ایک خوبصورت عورت دوسری عورت کے سامنے
س خوش رنگ پھول سے زیادہ نہیں ہے جس میں خوشبو نہ ہو، ایک بدصورت مرد بھی، خوبصورت
سے خوبصورت عورت کی رائے میں خوشبو دار پھول کی طرح دل پسند ہے، اگر چہ اس کی شکل اور
رنگت میں کوئی ندرت نہ ہو ۔ محبت کے باب میں غلطی صرف ایک ہی طرف سے نہیں ہوتی، بلکہ
دونوں اس باریکی کو نہیں سمجھتے۔ ان دونوں محبتوں کی اصلیت میں فرق ہے ۔ جس نگاہ سے مرد عور توں
کو دیکھتے ہیں، اس نگاہ سے عورت مرد کو دیکھتی ہی نہیں۔ عورتوں کی محبت کرنے کا اندازہ اس مرد
میں ایک حد تک پایا جاتا ہے، جو کسی مالدار عورت کے دامن دولت سے وابستہ ہے، یا جس کا سن بہت
ہے۔ مگر کوئی سن رسیدہ عورت ان کو کیوں چاہنے لگی؟
اس میں شک نہیں کہ عورتیں جوان مرد سے یہ نسبت بڈھوں کے زیادہ محبت رکھتی ہیں، مگر
اس کی وجہ بھی محض حسن و جمال نہیں ہے، بلکہ وجہ یہ ہے کہ عورت ضعیف القویٰ ہے، اس لئے وہ
ہر حالت میں اپنے حمایتی کو بہت دوست رکھتی ہے تاکہ وقت ضرورت اس کو خطرے سے بچا سکے۔
میں جوان سے یہ نسبت بڑھے کے اس کی زیادہ توقع ہو سکتی ہے، اور حسن و جمال اس خوبی کے
ساتھ مل کر اس کے وصیت کو رونق دے دیتا ہے۔
خلاصہ یہ ہے کہ مرد کی محبت میں صرف لذت حاصل کرنا مقصود ہے اور عورت کی محبت میں الم
سے محفوظ رہنا اور لذت حاصل کرنا دونوں غرضیں شامل ہیں ۔
چونکہ یہ مشہور ہے کہ محبت بے غرض ہو نا چاہئے اور عورت کی محبت میں اس کا زیادہ لگاؤ
ہے، لہذا وہ اس کے چھپانے کی کوشش کرتی ہے۔ شاید کوئی یہ کہے کہ جو امور میں نے اس موقع پر
یان کئے ہیں اس میں اکثر باتوں کا امتیاز نہ مردوں کو ہوتا ہے، نہ عورتوں کو، تو میں اسے تسلیم کر لوں
گی اور یہ کہوں گی کہ یہ باتیں اصل فطرت سے مرد عورت کے خمیر میں داخل ہیں ۔ ضروری نہیں ہے
کہ انہیں اس کا شعور بھی ہو۔ میں نے عمر بھر کے تجربے کے بعد یہ امور دریافت کتنے ہیں اور
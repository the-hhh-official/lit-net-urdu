19۰
شخص کی آنکھیں چار ہوئیں۔ پہلے تو کچھ شبہ ساہوا، پھر ایک مرتبہ غور سے دیکھا۔ اب قریب یقین کے
ہو گیا کہ وہی ہے۔ چاہتی تھی کہ نظر پھیرلوں مگر نگاہ کم سخت اسی طرف لڑی رہی۔ اب تو بالکل یقین
ہو گیا۔ قریب تھا کہ غش کھا کے گر پڑوں، اور ضرور ہی گر پڑتی، اتنے میں دور سے اکبر علی خاں کے
نوکر سلار بخش کی آواز کان میں آئی۔ مجھے ڈھونڈنے نکلا تھا۔ مجھے دیکھ کر دلاور خان نے کھر پی ہاتھ
سے رکھ دی تھی۔ جس طرح میں اسے دیکھ رہی تھی، وہ بھی مجھ کو دیکھ رہا تھا۔ مگر یقینا مجھے اس نے نہ
پہچانا ہو گا۔ میں نے اس کو اچھی طرح پہچان کیا تھا۔
سلار بخش کی آواز سن کر وہ نالے کی طرف بھاگا۔ اتنے میں سلار بخش میرے پاس پہنچ گیا۔ میں
مارے خوف کے تھر تھر کانپ رہی تھی۔ آواز منہ سے نہیں نکلتی تھی۔ گھگھی بندھی ہوئی تھی۔ سلار
بخش نے میرا حال دیکھ کے کہا۔ "ہائیں ڈر گئیں؟" میں نے درخت کی طرف اشارہ کیا۔ سلار بخش
اس طرف دیکھنے لگا۔
سلار بخش: وہاں کیا دھرا ہے۔ ایک گھر پی پڑی ہے۔ دار ! اس سے ڈرائیں۔ آپ مجھیں کوئی
قبر کھود رہا تھا۔
(منہ سے تو نہ بولا گیا، میں نے ہاتھ سے نالے کی طرف اشارہ کیا)۔
سلار بخش چلم پینے گیا ہو گا تکئے پر ۔ اچھا تو چلئے۔ نواب چھٹن صاحب بہت سی مرغابیاں شکار کر
کے لائے ہیں۔ آپ کا کہیں پتہ نہیں۔ میاں ادھر ڈھونڈ نے گئے ہیں، میں ادھر آیا ۔ یہ
کہئے آپ مل گئیں۔ نہیں تو آپ کو راستہ نہ ملتا۔ میں نے ہاں، نہ کسی بات کا کوئی
جواب نہ دیا۔ آخر سلار بخش بھی چپ ہو رہا۔ تھوڑی دیر میں کھیتوں میں سے ہو کے
تالاب پر پہنچ گئے۔
رات کو یہیں رہنے کی ٹھہری۔ جب کھانے والے سے فراغت ہو گئی، میں نے اکبر علی خاں سے
کل واقعہ بیان کیا۔
اکبر علی خاں۔ تم نے اچھی طرح دیکھا۔ یہ وہی دلاور علی خان تھا؟ فیض آباد کا رہنے والا؟ اس کا تو
حلیہ جاری ہے۔ افسوس تم نے پہلے سے نہ کہا۔ بد معاش کو چل کے گرفتار کرتے۔
بڑا نام ہوتا۔ سرکار سے انعام ملتا۔ ایک ہزار کا اشتہار ہے ۔ اور یہ کھود تا کیا تھا؟
کیا معلوم، موا اپنی قبر کھودتا ہو گا۔
اکبر علی خاں:۔ اس کے نام سے تمہارے منہ پر ہوائیاں چھوٹنے لگتی ہیں۔ اب وہ تمہارا کیا کر سکتا
میں:۔
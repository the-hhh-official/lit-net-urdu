۱۹۳
اختتامیه
نہ پوچھ نامہ اعمال کی دل آویزی
تمام عمر کا قصہ
لکھا
ہوا پایا
مرزا رسوا صاحب ! جب آپ نے میری سوانح عمری کا مسودہ مجھے نظر ثانی کے لئے دیا تھا، مجھے
ایسا غصہ آیا کہ جی چاہتا تھا پرزے پرزے کر کے پھینک دوں۔ بار بار خیال آتا کہ زندگی میں کیا کم
روسیاہی ہوئی کہ اس کا افسانہ بعد مرنے کے بھی باقی رہے کہ لوگ اس کو پڑھیں اور مجھ کو لعنت
ملامت کریں۔ مگر مزاج کی تساہلی اور آپ کی محنت کے لحاظ نے ہاتھ روک لیا۔
اتفاقاً کل شب کو بارہ بجے کے قریب ہوتے ہوتے آنکھ کھل گئی۔ میں حسب معمول کمرے میں
تنہا تھی۔ مامائیں، خدمت گار سب نیچے کے مکان میں سو رہے تھے۔ میرے سرہانے لیمپ روشن تھا۔
پہلے تو بڑی دیر تک کروٹیں بدلا کی۔ چاہتی تھی سو جاؤں مگر کسی طرح نیند نہ آئی۔ آخر اٹھی، پان لگا کر
کھایا۔ ماما کو پکارا، حصہ بھر دایا، پھر پلنگ پر جالینی - حقہ پینے لگی۔ جی میں آیا کوئی کتاب دیکھوں۔ بہت
سے قصے کہانی کی کتابیں سرہانے الماری میں رکھی تھیں۔ ایک ایک کو اٹھا کے ورق الٹے پلئے، مگر وہ
سب کئی کئی مرتبہ کی دیکھی ہوئی تھیں۔ جی نہ لگا۔ بند کر کے رکھ دیں۔ آخر اسی مسودے پر ہاتھ پڑا۔
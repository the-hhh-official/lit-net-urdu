۱۸۵
باتیں ہو چکیں، نوکروں کو آواز دی۔ طبلے کی جوڑی، ستار، طنبورہ یہ سب سامان منگایا۔ گانے بجانے کا
جلسہ ہوا۔
جب ہم دونوں اکیلی تھیں تو وہ رام دئی تھی اور میں امیرن۔ سب لوگوں کے سامنے وہ پھر بیگم
صاحب ہو گئیں اور میں امراؤ جان۔ تین چار گھنٹے تک گانا بجانا ہو تا رہا۔ بیگم بھی کسی قدر ستار بجالیتی
تھیں۔ جب میں کا چکتی تھی تو ستار کی وہ کوئی گت چھیڑ دیتی تھیں۔ ایک مغلانی کا گلا بہت اچھا تھا،
اس کو گوایا ۔ سرشام تک بڑے لطف کی صحبت رہی۔

_(6)_
ہاں اے نگاہ شوق مناسب ہے احتیاط
ایسا نہ ہو کہ بزم میں چرچا کرے کوئی
قریب شام محل میں نواب صاحب کی آمد آمد کاغل ہوا۔ وہ بے تکلفی کی صحبت برہم ہو گئی۔
طبلے کی جوڑی ، ستار، طنبورہ سب چیزیں ہٹا دی گئیں۔ چھینے والیاں اٹھ اٹھ کے پر دے میں جانے
لگیں۔ اور سب لوگ اپنے اپنے قرینے سے ہو گئے۔ میں بھی بیگم سے الگ ہٹ کر مقطع بن کے
بینہ گئی۔ میں دالان میں ہم لوگ بیٹھے تھے، وہاں سے دروازے کا سامنا تھا۔ پردہ پڑا ہوا تھا۔ نواب کے
انتظار میں اس پردے کی طرف انہیں لگی ہوئی تھیں۔ میں بھی اسی طرف دیکھ رہی تھی۔ اتنے میں کسی
خدمت گار نے چلا کر کہا۔ نواب صاحب تشریف لائے ہیں۔ " چند لمحے کے بعد مہری نے پردہ اٹھا
کے کہا۔ "بسم اللہ الرحمن الرحیم ۔ " نواب اندر داخل ہوئے۔
میں (صورت دیکھتے ہی دل میں) وہی تو ہیں (سلطان صاحب) ہے ہے ! کس موقع پر سامنا ہوا
ہے۔ نواب کی نگاہ مجھ پر پڑی۔ پہلے تو کچھ مجھ کے، پھر بنور میری طرف دیکھتے ہوئے آگے بڑھے۔ میں
بھی انہی کی طرف دیکھ رہی تھی۔
میں دیکھتا ہوں جو ان کی طرف تو حیرت سے
مری نگاہ کا وہ اضطراب دیکھتے ہیں
اب نواب دالان کے قریب پہنچ گئے اور میری طرف دیکھتے جاتے تھے کہ
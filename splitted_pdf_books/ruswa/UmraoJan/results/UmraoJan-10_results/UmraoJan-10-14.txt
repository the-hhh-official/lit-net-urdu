۱۹۸
تھا۔ نکال باہر کیا۔ گلیوں کی ٹھوکریں کھاتی پھرتی ہیں۔
بعض بے وقوف رنڈیوں نے کسی لڑکی کو لے کے پالا۔ اس سے دل لگایا ۔ اس حالت میں ہیں
بھی گرفتار ہو چکی ہوں ۔ مگر جب وہ جوان ہوئی، لے دے کے کسی کے ساتھ نکل گئی۔ یا اگر رہی تو
کل مال رفتہ رفتہ اپنے قبضے کیا۔ ان کو گھر کا انتظام یا ماما گیری کرنے کو رکھ لیا۔
آبادی نے بھی مجھے بل دیا ہوتا، مگر وہ تو کہو اس کے کرتوت پہلے ہی کھل گئے، نہیں تو مجھے
لوٹ ہی لے جاتی۔ مرد کیا اور عورت کیا، رنڈی کی قوم میں بدکاروں کی زندگی کا اصول ہی ایسا بگڑا بنا
ہوا ہے کہ ایک دوسرے میں محبت نہیں ہو سکتی۔ نہ کوئی سمجھ دار مرد ہی ان کو دل دے سکتا ہے،
کیوں کہ سب جانتے ہیں کہ رنڈی کسی کی نہیں ہوتی اور نہ ہی عورت ایسی محبت کر سکتی ہے۔
نوچیاں اپنے دل میں یہ سمجھتی ہیں کہ جاتے ہم ہیں، پھر ان کو کیوں دیں۔
اگلے قدردان مرد زوال حسن کے بعد کنارا کرتے ہیں۔ یہ اس کی عادی ہوتی ہیں کہ لوگ جھوٹی
خوشند کریں۔ بھلا اب کوئی خوشامد کیوں کرنے لگا۔ غرض کہ مردان سے کنارا کش اور یہ مردوں کی شاکی
رہتی ہیں۔
پہلے پہلے میں بھی اور رنڈیوں کی زبانی مردوں کی بے وفائی کا دکھتر اسن کے وقت ضائع کرتی تھی
اور بے سمجھے ان کی ہاں میں ہاں ملا دیتی تھی، مگر باوجود اس کے کہ گوہر مرزا نے میرے ساتھ جو سلوک
کیا وہ سب آپ کو معلوم ہے، اور نواب صاحب جنہوں نے مجھ پر نکاح کا الزام لگایا تھا، اس کو بھی
آپ سن چکے، پھر بھی میں مردوں کو بے وفا نہیں کہہ سکتی۔ اس معاملے میں عورتیں، خصوصاً بازار
دائیاں، ان سے کسی طرح کم نہیں۔ محبت کے باب میں مرد ( معاف کیجئے اکثر بے وقوف اور عورتیں
بہت ہی پیانک ہوتی ہیں ۔ اکثر مرد سچے دل سے اظہار عشق کرتے ہیں اور اکثر عورتیں جھوٹی محبت
جتاتی ہیں۔ اس لئے کہ مرد جس حالت میں اظہار تعلیق کرتے ہیں وہ حالت ان کی اضطراری ہوتی ہے،
اور عورتیں بہت جلد متاثر نہیں ہوتیں، کیوں کہ مرد بہت ہی جلد عورتوں کے حسن ظاہری پر فریفتہ ہو
کر ان پر شیدا ہو جاتا ہے اور عورتیں اس باب میں زیادہ احتیاط کرتی ہیں۔ اسی لئے مردوں کی محبت
کسی قدر سریع الزوال اور عورتوں کی محبت عسیر الزوال ہوتی ہے ۔ مگر جانبین کے حسن معاشرت
سے ان امور میں ایک خاص قسم کا اعتدال پیدا ہو سکتا ہے، بشر طیکہ دونوں، یا کم از کم ایک کو سمجھ
ہو۔ واقعی مرد اس باب میں سریع الاعتقاد ہوتے ہیں اور عور تیں انتہا کی شکی۔ مرد پر عورت کا جادو
بہت جلد چل جاتا ہے مگر عورت پر حب کا عمل مشکل سے کارگر ہوتا ہے۔ میرے نزدیک یہ
نقص فطرت کی طرف سے ہے، اس لئے کہ عورتیں ضعیف القویٰ ہیں اس لئے ان کو بعض وصف
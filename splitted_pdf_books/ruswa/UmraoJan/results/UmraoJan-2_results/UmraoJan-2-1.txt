۲۵
نے آپ کے دل میں وہ خیال پیدا کیا جس کا اشارہ اوپر کیا گیا ہے۔ القصہ منشی صاحب کے شوق اور
میری اشتقالک نے امراؤ جان کو مجبور کیا اور وہ اپنی سرگزشت کہنے پر راضی ہو گئیں۔
اس میں شک نہیں کہ امراؤ جان کی تقریر بہت شستہ تھی۔ اور کیوں نہ ہو، اول تو خواندہ
دوسرے اعلیٰ درجے کی رنڈیوں میں پرورش پائی، شہزادوں اور نواب زادوں کی صحبت اٹھائی، محلات
شاہی ایک اس کی رسائی ہوئی۔ جو کچھ انہوں نے آنکھوں سے دیکھا، اور لوگوں نے کانوں سے نہ سنا ہو گا۔
اپنی سرگزشت وہ جس قدر کہتی جاتی تھیں، میں ان سے چھپا کے لکھتا جاتا تھا۔ تمام ہونے کے بعد
میں نے مسودہ دکھایا۔ اس پر امراؤ جان بہت ہی بگڑیں مگر اب کیا ہوتا۔ آخر کچھ سمجھ بوجھ کے چپ ہو
رہیں۔ خود پڑھا اور جا بہ جا جو کچھ رہ گیا تھا، اسے درست کر دیا۔
میں امراؤ جان کو اس زمانے سے جانتا ہوں جب ان کی نواب --- صاحب سے ملاقات تھی۔ انہی
دنوں میری نشست بھی اکثر وہاں رہتی تھی۔ اس سرگزشت میں جو کچھ بیان ہوا، مجھے اس کے حرف بہ
حرف صحیح ہونے میں کوئی شک نہیں ہے، مگر یہ میری ذاتی رائے ہے، ناظرین کو اختیار ہے، جو چاہیں
قیاس کر لیں۔
مرزار سوا
لکھنور مارچ 1899 -
kitaabiyat.b'
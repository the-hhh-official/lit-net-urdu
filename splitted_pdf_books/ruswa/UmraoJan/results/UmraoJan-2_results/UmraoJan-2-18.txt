۴۲
سلامیہ اس طرح گاتی تو کیا وہ میرے جنم میں تھوکتا۔
استاد جی اس وقت تو بہت ہی خفیف ہوئے، چپ ہو رہے، مگر دل میں بات لیے رہے۔ استاد
جی اپنے کو نائک سمجھتے تھے اور تھے بھی ایسے ہی۔ اس دن خانم کا ٹوکنا ان کو بہت ناگوار ہوا۔
ایک دن ایسا اتفاق ہوا کہ میں سوہا گا رہی ہوں، خانم بھی موجود ہیں۔ میں نے استاد جی سے پوچھا
کندھار اس میں کومل ہے یا ات کو؟
استاد جی :- ات کومل
خانم:-
خان صاحب ! ماشاء اللہ ! یہ میرے سامنے!
استاد جی: کیوں؟
خانم :-
اور پھر آپ کبھی سے پوچھتے ہیں کیوں؟ ” سواہیں گندھار رات کو مل ہے؟ بھلا آپ تو کہیئے۔
استاد جی: گندھار کومل کو ات کو مل لگا گئے۔
خانم: میں آپ ہی قائل ہو جیسے۔ خود آپ کومل ، کہیں اور چھوکری کو دات کومل" ۔ یا تو آپ چھوکری کو بہکاتے ہیں یا مجھے کہتے ہیں۔ خان صاحب ! میں کچھ عطائی نہیں۔ خاک
چاٹ کے کہتی ہوں مگلے سے چاہے نہ ادا ہو، مگر ان کانوں نے کیا نہیں سنا؟ میں بھی ایسے
دیسے گھرانے کی شاگرد نہیں ہوں۔ میاں غلام رسول کو آپ جانتے ہوں گے۔ ان باتوں
سے کیا فائدہ۔ اگر بتانا ہو تو دل سے بتائیے، نہیں تو معاف کیجیے۔ میں کوئی اور بندوبست
کرلوں گی۔ چھوکریوں کو غارت نہ کیجیئے۔
استاد جی بہت خوب!
یہ کہہ کے اٹھ گئے۔ کئی دن نہیں آئے۔ خانم خود تعلیم دینے لگیں۔ چند روز کے بعد خلیفہ جی بیچ
میں پڑے ، قسما قسمی ہو کے ملاپ ہو گیا۔ اس دن سے استاد جی ٹھیک ٹھیک بتانے لگے۔ بتاتے نہ تو
کرتے کیا ۔ وہ خانم کو اتنا نہ سمجھتے تھے۔ مجھے عمر بھر حیرت رہی کہ خانم زیادہ جانتی ہیں یا استاد جی، کیوں
کہ بہت سی باتیں جو خانم سے معلوم ہوئیں، استاد جی ان کو نہ بتا سکتے تھے یا جان بوجھ کے نہ بتاتے
تھے ۔ لاکھ قسم قسمی ہو چکی تھی، مگر پھر بھی یہ لوگ گر کی باتیں نہیں بتاتے۔ مجھے کچھ ایسا شوق ہو گیا تھا کہ
جہاں کسی بات میں شک ہدایا میں سمجھتی کہ استاد جی نالتے ہیں، استاد جی کے جانے کے بعد خانم صاحب
سے پوچھ لیتی تھی۔ وہ بھی میرے اس شوق سے بہت خوش ہوتی تھیں۔ بسم اللہ کو لعنتیاں دیا کرتی
تھیں۔
---
۲۸
گھر سے مانگنے آتے تھے۔ ہمارے گھر میں بہشتی پانی بھرتا تھا، محلے کی عور تیں خود ہی کنویں سے پانی بھر
لاتی تھیں ۔ ہمارے ابا جب گھر سے وردی پہن کر نکلتے تھے، تو لوگ انہیں جھک جھک کر سلام کرتے
تھے۔ میری اماں ڈولی پر سوار ہو کے مہمان جاتی تھیں، ہمسائیاں پاؤں پیدل ماری ماری پھرتی تھیں ۔
صورت شکل میں بھی اپنی ہمجولیوں سے اچھی تھی۔ اگر چہ در حقیقت خوب صورتوں میں میرا شمار
نہیں ہو سکتا، مگر ایسی بھی نہ تھی جیسی اب ہوں کھلتی ہوئی چینی رنگت تھی، ناک نقشہ بھی خیر سے کچھ
ایسا برا نہ تھا۔ ماتھا کسی قدر اونچا تھا، آنکھیں بڑی بڑی تھیں، بچپنے کے پھولے پھولے گال تھے ۔ ناک
اگر چہ سو تو اں نہ تھی، مگر بنی اور پہیہ پھری بھی نہ تھی۔ ڈیل ڈول بھی سن کے موافق اچھا تھا، اگر چہ اب
دیسی نہیں رہی۔ نازکوں میں میرا شمار نہ جب تھا نہ اب ہے۔ اس قطع پر پاؤں میں لالی کل بدن کا پائے
جامہ چھوٹے چھوٹے پانچوں کا ٹول کا نیفہ، نینو کی کرتی، تن زیب کی اوڑھنی، ہاتھوں میں چاند ڈا کی تین
تین چوڑیاں، گلے میں طوق، ناک میں سونے کی نتھنی اور سب لڑکیوں کی نتھنیاں چاندی کی تھیں۔ کان
ابھی ابھی تازے تازے چھدے تھے۔ ان میں صرف نیلے ڈورے پڑے تھے۔ سونے کی بالیاں بنتے کو گئی
تھیں۔
میری شادی میری پھو بھی کے لڑکے کے ساتھ ٹھہری ہوئی تھی۔ منگنی نو برس کے سن میں ہو گئی
تھی ۔ اب ادھر سے شادی کا تقاضا تھا۔ میری پھوپھی نواب گنج میں بیاہی ہوئی تھی۔ پھوپھا ہمارے زمیندار
تھے۔ پھوپھی کا گھر ہمارے گھر سے زیادہ بھرا پڑا تھا۔ منگنی ہونے سے پہلے میں کئی مرتبہ اپنی ماں کے
ساتھ جا چکی تھی ۔ وہاں کے کارخانے ہی اور تھے ۔ مکان تو کچا تھا، مگر بہت وسیع ۔ دروازے پر چھپر پڑے
ہوئے تھے۔ گائے، بیل، بھینسیں بندھی تھیں۔ گھی دودھ کی افراط تھی، اناج کی کثرت۔ بھٹوں کی فصل
میں نوکروں بجھنے چلے آتے ہیں۔ کناروں کی پھاندیاں کی پھاندیاں پڑی ہوئی ہیں۔ ادکھ کے ڈھیر لگے
ہوئے، کوئی کہاں تک کھائے۔
میں نے اپنے دولہا (یعنی جس کے ساتھ میری نسبت ٹھہری تھی) کو بھی دیکھا تھا، بلکہ ساتھ کھیلی
تھی۔ ابا پورا جہیز کا سامان کر چکے تھے، کچھ روپے کی اور فکر تھی۔ رجب کے مہینے میں شادی کا تقرر ہو گیا
تھا۔
رات کو ابا اماں میں جب میری شادی کی باتیں ہوتی تھیں تو میں چپکے چپکے سنا کرتی تھی، اور دل ہی
دل میں خوش ہوتی تھی۔ واہ ! میرے دولہا کی صورت کریمن (ایک دھنیے کی لڑکی کا نام تھا جو میرے ہم
سن تھی) کے دولہا سے اچھی ہے۔ وہ تو کالا کالا ہے، میرا دولہا گورا گورا ہے۔ کریمین کے دولہا کے منہ پر
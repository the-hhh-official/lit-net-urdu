۲۶

لطف ہے کون سی کہانی میں
آپ بیتی کہوں کہ جگ بیتی
سنئے مرزار سوا صاحب ! آپ مجھ سے کیا چھیڑ چھیڑ کے پوچھتے ہیں۔ مجھ کم نصیب کی سرگزشت ہیں۔
ایسا کیا مزا ہے جس کے آپ مشتاق ہیں۔ ایک ناشاد، نامراد، آوارہ وطن، خانماں برباد، تنگ خاندان، عار دو
جہان کے حالات سن کے مجھے ہرگز امید نہیں کہ آپ خوش ہوں۔

اچھا سینے اور اچھی طرح سینے:
باپ دادا کا نام لے کر اپنی سرخ روئی جتانے سے فائدہ کیا اور سچ تو یہ ہے کہ مجھے یاد بھی نہیں۔
ہاں اتنا جانتی ہوں کہ فیض آباد میں شہر کے کنارے کسی محلے میں میرا گھر تھا۔ میرا مکان کنتہ تھا۔ آس
پاس کچھ کچے مکان، کچھ جھونپڑے، کچھ کھپریلیں۔ رہنے والے بھی ایسے ہی ویسے لوگ ہوں گے۔ کچھ
بهشتی، نائی، دھوبی، کمہار ۔ میرے مکان کے سوا ایک اونچا گھر اس محلے میں اور بھی تھا۔ اس مکان کے
مالک کا نام دلاور خان تھا۔
میرے ابا بہو بیگم صاحب کے مقبرے پر نوکر تھے۔ معلوم نہیں کا ہے میں اہم تھا کیا تنخواہ تھی۔
اتنا یاد ہے کہ لوگ ان کو جمعدار کہتے تھے۔
دن بھر اپنے بھائی کو کھلایا کرتی تھی اور وہ مجھ سے اس قدر ہلا ہوا تھا کہ دم بھر کے لیے نہ چھوڑتا
تھا۔
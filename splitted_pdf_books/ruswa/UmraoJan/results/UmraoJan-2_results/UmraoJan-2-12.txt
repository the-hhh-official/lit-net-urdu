۳۶
لکھنو پہنچی تھی، دو پہر تک بند رہی۔ پھر کو ٹھری کا دروازہ کھلا۔ ایک جوان سی عورت (کریم کی جوری)
تین چپاتیاں اور ایک منٹی کے پیالے میں چیچہ بھر ماش کی دال اور پانی کی ایک بدھنی میرے آگے رکھ
کر چلی گئی۔ مجھے اس وقت دو بھی نعمت ہو گئی۔ آٹھ دن ہو گئے تھے گھر کا پکا کھانا نصیب نہ ہوا تھا۔
راستے میں چینے اور ستوؤں کے سوا کچھ ملا ہی نہ تھا۔ کوئی آدمی بدھنی بھر پانی پی گئی۔ اس کے بعد زمین
پر پاؤں پھیلا کے سو رہی ۔ خدا جانے کتنی دیر سوئی کیوں کہ اس اندھیری کوٹھری میں دن رات کی تمیز
تو ہو ہی نہ سکتی تھی۔ اس درمیان میں کئی مرتبہ آنکھ کھلی۔ چاروں طرف اندھیرا، کوئی آس نہ پاس۔ پھر
اوڑھنی سے منہ ڈھانپ کے پڑ رہی۔ پھر نیند آگئی۔ تیسری چوتھی مرتبہ جو آنکھ کھلی تو پھر نیند نہ آئی،
پڑی جاگتی رہی۔ اتنے میں کریم کی ساس، ڈائن کی شکل بکتی ہڑ بڑاتی اندر آئی میں اٹھ گئی۔
”لونڈیا کتنا سوتی ہے۔ رات کو چیختے چیتے گلا پڑ گیا۔ جھنجھوڑ جھنجھوڑ کے اٹھایا، سانس ہی نہ لی۔
میں تو سمجھی تھی سانپ سونگھ گیا۔ اے لو وہ پھر اٹھ بیٹھی ۔"
میں چپکے سنا کی ۔ جب خوب بک جھک چکی تو پوچھنے لگی ” پیالہ کہاں ہے؟" میں نے اٹھا دیا ۔ وہ
باہر لے کر نکلی۔ کوٹھری کا دروازہ بند ہو گیا۔ تھوڑی دیر کے بعد کریم کی جو رد آئی۔ اسی کو ٹھری میں
ایک کھر کی لگی تھی، اسے کھول دیا۔ مجھ کو باہر نکالا۔ ایک ٹوٹاسا کھنڈر پڑا تھا۔ یہاں آئے آسمان دیکھنا
نصیب ہوا۔ تھوڑی دیر کے بعد پھر اسی کال کوٹھری میں بند کر دی گئی۔ آج ارمہر کی دال اور جوار کا دلیہ
کھانے کو ملا۔
اسی طرح دو دن گزرے، تیسرے دن ایک اور لڑکی مجھ سے سن میں دو ایک برس بڑی، اسی
کو ٹھری میں لائے بند کی گئی۔ کریم خدا جانے کہاں سے پھسلا کے لے آیا تھا۔ بے چاری کیسی چہکو
پہکو روتی رہتی۔ مجھ کو اس کا آنا غنیمت ہو گیا۔ جب وہ رو دھو چکی تو چپکے چپکے باتیں ہوا کیں۔ کسی بینے
کی لڑکی تھی، رام دئی نام تھا۔ سیتا پور کے پاس کوئی گاؤں تھا، وہاں کی رہنے والی تھی۔ اندھیرے میں تو
اس کی شکل دکھائی نہ دی۔ جب حسب معمول دوسرے دن کھڑ کی کھولی گئی تو اس نے مجھ کو دیکھا، میں
نے اسے دیکھا۔ گوری گوری، بہت خوب صورت ناک نقشہ ، ذیل ذرا چھریرا تھا۔
چوتھے دن اس کال کوٹھری سے اس کی رہائی ہوئی۔ میں وہیں رہی۔ پھر تنہائی نصیب ہوئی۔ دو دن
اکیلی وہیں رہی۔ تیسرے دن رات کے وقت دلا در خان اور پیر بخش نے آکے مجھے نکالا، اپنے ساتھ لے
کے چلے۔ چاندنی رات تھی۔ پہلے ایک میدان ساملا، پھر ایک بازار میں سے ہو کے گزرے۔ پھر ایک
پل پر آئے۔ دریا لہریں مار رہا تھا ۔ ٹھنڈی ہوا چل رہی تھی۔ میں کانپتی جاتی تھی۔ تھوڑی دور کے بعد
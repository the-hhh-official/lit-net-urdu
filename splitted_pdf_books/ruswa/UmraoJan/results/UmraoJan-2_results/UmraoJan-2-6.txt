۳۰
لڑکی کو کچھ دیا۔ لاکھ تمہاری بہن ہیں، سسرال کا نام برا ہوتا ہے، میری لڑکی ننگی بوچی جائے گی تو لوگ
طعنے دیں گے۔
مرزار سوا صاحب ! میں نے اپنے ماں باپ کے گھر اور بچپن کی حالت کا پورا نقشہ آپ کے سامنے
کھینچ دیا ہے۔ اب آپ سمجھ سکتے ہیں کہ اگر میں اس عالم میں رہتی تو خوش رہتی یا ناخوش، اسے آپ خود
تقیاس کر سکتے ہیں۔ میری ناقص عقل میں تو یہ آتا ہے کہ میں اسی حالت میں اچھی رہتی۔
ابتدا آوارگی کی جوش دہشت کا سبب
ہم تو سمجھے ہیں مگر ناصح کو سمجھائیں گے کیا
میں نے لوگوں کو کہتے سنا ہے کہ جو ذات کی رنڈیاں ہیں ان کا تو ذکر ہی کیا، جو کچھ نہ کریں کم ہے،
کیوں کہ وہ ایسے گھر اور ایسی حالت میں پرورش پاتی ہیں جہاں سوائے بدکاری کے اور کسی چیز کا مذکور
ہی نہیں ۔ ماں، بہن جس کو دیکھتی ہیں، اسی حالت میں ہے، مگر یہ ماں باپ کی بیٹیاں جو اپنے گھروں سے
نکل کے خراب ہو جاتی ہیں ان کو وہاں مارے جہاں پانی نہ ملے۔
میرا حال جتنا میں بیان کر چکی ہوں، اتنا ہی کہہ کے چھوڑ دوں اور اس کے بعد یہ کہہ دوں کہ نہیں
اس کے بعد میں آوارہ ہو گئی، اس سے یہ خیال پیدا ہو گا کہ کم سخت، ادماتی تھی، شادی ہونے میں دیر
ہوئی، کسی سے آنکھ لگا کے نکل آئی۔ اس نے چھوڑ دیا، کسی اور سے آشنائی کی۔ اس سے بھی نہ بنی، آخر
رفتہ رفتہ میں پیشہ ہو گیا۔ واقعی اکثر ایسا ہوتا ہے۔ میں نے اپنی زندگی میں بہت سی بہو بیٹیوں کو خراب
ہوتے دیکھا اور سنا۔ اس کے سبب بھی کئی ہوتے ہیں۔ ایک تو یہ کہ جوان ہو گئیں، ماں باپ شادی
نہیں کرتے ۔ دوسرے یہ کہ شادی اپنی پسند سے نہیں ہوتی ۔ ماں باپ نے جہاں چاہا جھونک دیا۔ نہ سن کا
لحاظ کیا، نہ صورت شکل دیکھی، نہ مزاج کا حال دریافت کیا۔ میاں سے نہ بنی، نکل کھڑی ہو ئیں ۔ یا جوانی
میں سر پر آسمان ٹوٹا، رانڈ ہو گئیں۔ مگر مجھ بد نصیب ناشدنی کو تخت و اتفاق نے مجبور کر کے ایسے جنگل
میں چھوڑ دیا جہاں سوائے گم راہی کے کوئی راستہ ہی نہ تھا۔
دلاور خان، جس کا مکان ہمارے مکان سے تھوڑی دور پر تھا، موا ڈکیتوں سے ملا ہوا تھا۔ لکھنو میں
برسوں قید رہا۔ اسی زمانے میں نہیں معلوم کس کی سفارش سے چھوٹ آیا تھا۔ ابا سے سخت عدادت
رکھتا تھا۔ وجہ یہ تھی کہ جب فیض آباد میں یہ گرفتار ہوا تو محلے سے اس کے چال چلن کی تحقیقات کے
لیے لوگ طلب ہوئے ۔ ان میں ابا بھی تھے۔ ابا بے چارے یوں بھی دل کے مادے اور زبان کے بچے
تھے۔ اس پر طرہ یہ ہوا کہ گرائی والے صاحب نے ان کے ہاتھ میں قرآن دے کے پوچھا ”دل جمعدار ! تم
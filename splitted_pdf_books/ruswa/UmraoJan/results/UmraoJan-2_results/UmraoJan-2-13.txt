۳۷
ایک بازار پھر ملا، اس سے نکل کے ایک تنگ گلی میں بہت دور تک چلنا پڑا، پاؤں تھک گئے۔ اس
کے بعد ایک اور بازار میں آئے۔ یہاں بڑی بھیڑیں تھیں۔ راستہ مشکل سے ملتا تھا۔ اب ایک مکان
کے دروازے پر پہنچے۔
مرزا رسوا صاحب ! آپ سمجھے یہ کون سا بازار تھا؟ یہ وہ بازار تھا جہاں میری عزت فروشی کی دکان
تھی، یعنی چوک۔ اور یہ وہ مکان تھا جہاں سے ذلت، عزت، بدنامی، نیک نامی، زرد روئی، سرخ روئی، جو کچھ
دنیا میں ملنا تھا ملا، یعنی خانم جان کا مکان۔ دروازہ کھلا ہوا تھا۔ تھوڑی دور پر زینہ تھا۔ زینے پر سے چڑھ کر
اوپر گئی۔ مکان کے صحن میں سے ہو کے صدر دالان کے دہنی طرف ایک وسیع کمرے میں خانم جان کے
پاس گئی۔
خانم صاحب کو آپ نے دیکھا ہو گا۔ اس زمانے میں ان کا سن قریب پچاس برس کے تھا۔ کیا
شان دار بڑھیا تھی ! رنگ تو سانولا تھا، مگر ایسی بھاری بھر کم جامہ زیب عورت دیکھی نہ سنی۔ بانوں کے
آگے کی لٹیں بالکل سفید تھیں، مگر ان کے چہرے پر بھلی معلوم ہوتی تھیں۔ ململ کا سفید دو پٹا کیسا
بار یک چنا ہوا کہ شاید و باید ۔ اودے مشروع کا پائے جامہ بڑے بڑے پائنچے۔ ہاتھوں میں موٹے موٹے
سونے کے کڑے کلائیوں میں پھنسے ہوئے، کانوں میں ساری دو دو انتیاں لاکھ لاکھ بناؤ دیتی تھیں۔ بسم اللہ
کی رنگت، ناک نقشہ ہو بہو انہی کا سا تھا، مگر وہ نمک کہاں۔ اس دن کی صورت خانم کی مجھے آج تک یاد
ہے۔ پلنگڑی سے لگی ہوئی قالین پر بیٹھی ہیں، کنول روشن ہے۔ بڑا سا نقشی پان دان آگے کھلا ہوا رکھا
ہے۔ میقوان پی رہی ہیں۔ سامنے ایک سانولی سی لڑکی بسم اللہ جان ناچ رہی ہے۔ ہمارے جانے کے
بعد ناچ موقوف ہوا۔ سب لوگ کمرے سے چلے گئے ۔ معاملہ تو پہلے ہی طے ہو چکا تھا۔
" خانم جان۔ یہی چھوکری ہے ؟
دلاور خان: جی ہاں !
مجھے پاس بلایا، پچکار کے بٹھایا، ماتھا اٹھا کے صورت دیکھی۔
خانم اچھا ! پھر جو ہم نے کہہ دیا ہے وہ موجود ہے، اور دوسری چھوکری کیا ہوئی؟
پیر بخش : اس کا تو معاملہ ہو گیا۔
خانم کتنے پر؟
پیر بخش : در سوپر
خانم اچھا خیر، کہاں ہو؟
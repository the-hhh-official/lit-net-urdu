۱۸۴
اس کی صورت تم سے بہت ملتی ہے۔ جب میں خورشید کو دیکھتی تھی، تم یاد آجاتی
تھیں۔
بیگم
اب میرا حال سنو۔
میں تم سے جدا ہو کے نواب صاحب کی ہاں نواب عمدة النساء بیگم صاحب کے ہاتھ لکھی ہوں۔
تمہیں یاد ہو گا میرا سن کوئی بارہ برس کا ہو گا۔ نواب کو سولہواں برس تھا۔ نواب کے ابا جان کانپور میں
رہتے تھے۔ بیگم صاحب سے ان سے نااتفاقی رہتی تھی۔ نواب صاحب کے ابا جان نے نواب کی
شادی اپنی بہن کی لڑکی کے ساتھ ٹھہرائی تھی۔ ان کا مکان دہلی میں تھا۔ بیگم صاحب کو وہاں شادی کرنا
منظور نہ تھا۔ وہ یہ چاہتی تھیں کہ نواب کی شادی ان کے بھائی کی لڑکی کے ساتھ ہو۔ میاں بیوی میں
پہلے ہی سے نا اتفاقی تھی، اس بات سے اور ضدیں بڑھیں ۔ ابھی یہ جھگڑا ہے نہ ہوا تھا کہ نواب کے
دشمنوں کی طبیعت کچھ ناساز ہوئی۔ حکیموں نے تجویز کیا کہ بہت جلد شادی کر دینا چاہئے، ورنہ جنون
ہو جائے گا۔ شادی ہو جانا کسی طرح ممکن نہ تھا۔ اتنے میں میں پہنچ گئی۔ بیگم صاحب نے مجھے خرید لیا۔
نواب صاحب مجھ پر مائل ہو گئے اور ایسے مائل ہوئے کہ دونوں جگہ کی شادی سے کھلم کھلا
انکار کر دیا۔ تھوڑے دنوں کے بعد خدا کا کرنا ایسا ہوتا ہے کہ بیگم صاحب نے انتقال کیا اور اس کے
چند ہی سال بعد بڑے نواب بھی مر گئے ۔ ماں باپ دونوں صاحب جائیداد تھے۔ ہی ایک اکلوتے
لڑکے تھے۔ کل دولت انہی کو ملی۔
نواب صاحب کو خدا اسلامت رکھے جن کی بدولت میں بیگم صاحب بنی ہوئی ہوں اور چین کرتی
ہوں۔ نواب مجھے اسی طرح چاہتے ہیں جیسے کوئی اپنے سہرے جلوے کی بیوی کو چاہتا ہے۔ میری ظاہر
میں تو کبھی کسی طرف نظر اٹھا کے بھی نہیں دیکھا۔ یوں باہر اپنے دوستوں آشناؤں میں جو کچھ چاہتے ہوں
کرتے ہوں۔ آخر مرد ذات ہیں۔ کچھ ان کے پیچھے پیچھے تو پھرتی نہیں۔
خدا نے سب آرزوئیں میری پوری کیں۔ اولاد کی ہوس تھی، خدا کے صدقے سے اولاد بھی
ہے۔ اب اگر آرزو ہے تو یہ ہے کہ خدا نین کو پروان چڑھائے۔ بہو بیاہ لاؤں اور ایک پوتا کھلاؤں۔
پھر چاہے مر جاؤں۔ نواب کے ہاتھوں مٹی عزیز ہو جائے ۔ اب تم اپنا حال کہو۔
جب رام دوئی یہ باتیں کر رہی تھی، مجھے اپنی قسمت پر افسوس آرہا تھا اور دل ہی دل میں کہتی
تھی، تقدیر ہو تو ایسی ہو۔ ایک میری پھوٹی تقدیر، یکی بھی تو کہاں، رنڈی کے گھر میں۔ اس کے بعد
میں نے اپنا مختصر حال کہہ سنایا جس سے آپ بخوبی واقف ہیں۔ میں دن بھر وہیں رہی۔ جب تخلیہ کی
141
الزام نہیں دیتیں، بلکہ بدکار عورتوں ہی کو مجرم ٹھہراتی ہیں۔ اس سے زیادہ ان کی محبت کی اور کیا
دلیل ہو سکتی ہے۔
یہ تو سب صحیح ہے، مگر مرد کیوں ایسے بیوقوف بن جاتے ہیں۔
اس کی وجہ یہ ہے کہ انسان کے مزاج میں جدت پسندی ہے۔ ایک حالت میں زندگی
بسر کرنے سے، خواہ وہ کیسی ہی عمدہ کیوں نہ ہو، طبیعت اکتا جاتی ہے۔ وہ چاہتا ہے کہ
کسی نہ کسی طرح کا تغیر اس کی حالت زندگی میں پیدا ہو۔ شاہدان بازاری کے ساتھ
معاشرت کرنے میں اسے ایک قسم کی نئی لذت ملتی ہے جو کبھی اس کے خیال میں
نہ تھی۔ یہاں بھی ایک ہی کے تعارف پر اکتفا نہیں کرتا، بلکہ جدت کی تلاش میں
روز نئے کمروں میں پہنچتا ہے اور نئے گھر دیکھتا پھرتا ہے۔
مگر سب مرد ایسے نہیں ہیں۔
ہاں یہ سچ ہے۔ اس کی وجہ یہ ہے کہ حسن معاشرت کے قانون نے اس امر کو معیوب
قرار دیا ہے۔ جو شخص ایسا کرتا ہے اس کے عزیز و اقارب، دوست احباب سلامت
کرتے ہیں۔ اس خوف سے اکثر کی جرات نہیں ہوتی۔ مگر جب اخوان الشیاطین کی
صحبت میں بیٹھنے کا اتفاق ہوتا ہے، وہ طرح طرح کی لذتوں کا ذکر کر کے ایک عجیب
قسم کا شوق ان کی طبیعت میں پیدا کر دیتے ہیں، اس لئے وہ خوف ان کے دل سے
نکل جاتا ہے۔ آپ کو اس بات کا اچھی طرح اندازہ ہوا ہو گا کہ جو لوگ پہلے پہل رنڈی
کے مکان پر جاتے ہیں ان کو اخفائے راز کا کس قدر خیال ہوتا ہے۔ کوئی دیکھتا نہ ہو،
کوئی سن نہ لے۔ دو آدمیوں کے سامنے تو بولنے کا کیا ذکر، تخلیہ میں بھی منہ سے بات
نہیں نکلتی۔ مگر رفتہ رفتہ یہ حالت بالکل زائل ہو جاتی ہے۔ خلاصہ یہ کہ چند ہی روز
میں پورے بے غیرت ہو جایا کرتے ہیں۔ پھر کیا ہے، دن دیہاڑے سر چوک رنڈیوں
کے کمروں پر کھٹ کھٹ کر کے چڑھ جانا، گاڑی میں کھڑکیاں کھول کر ساتھ بیٹھ کر سیر
کرنا، ہاتھ میں ہاتھ لے کے میلے تماشوں میں لئے پھر نا، ان سب باتوں کو فخر سمجھنے لگتے
امراؤ:
رسول
امراؤ:
رسول
ہیں۔
امراؤ
یہ تو صحیح ہے، مگر شہروں میں ان باتوں کو چنداں معیوب نہیں سمجھتے۔
خصوصاً دہلی اور لکھنو۔ اور یہی ان شہروں کی تباہی اور بربادی کا باعث ہوا۔
رسول
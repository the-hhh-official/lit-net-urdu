۱۸۳
سمجھتی تھی کھانا دانا کھا کے جانا ہو گا۔ مہری نے کہا ۔ " بیگم صاحب نے اپنے سر کی قسم دی ہے کہ کھانا
یہیں آئے کھانا"۔ میں نے پوچھا "نواب صاحب گھر پر ہیں؟" اس نے کہا ۔ "نہیں۔ صبح اللھ کے
گاؤں کو سدھارے ہیں۔ " میں نے پوچھا۔ "کب آئیں گے؟" مہری نے کہا۔ ”اب آئیں تو کہیں شام
کو آئیں۔ " مجھے بیگم سے محلے میں بہت سی باتیں کرنا تھیں۔ اس لئے فوراً اٹھ بیٹھی۔ ہاتھ منہ دھو،
کنگھی چوٹی کر، کپڑے پہن، ایک ماما کو ساتھ لے کے روانہ ہو گئی۔
جائے جو دیکھا، بیگم صاحب منتظر بیٹھی ہیں۔ میرے جانے کے ساتھ دستر خوان بچھا۔ میں نے اور
بیگم صاحب نے ساتھ بیٹھ کے کھانا کھایا۔ بہت تکلف کا کھانا تھا۔ پراٹھے، قورمہ، کئی طرح کا سالن،
بالائی، مہین چاولوں کا خشکہ، نورتن چٹنی، سیب کا مربہ، حلوہ سوہن، کھانا کھا کے چپکے سے میرے کان
میں۔
بیگم کیوں وہ کریم کے گھر کی ارہر کی دال اور جوار کی روٹیاں بھی یاد ہیں؟
میں:۔
چپ بھی رہو۔ کہیں کوئی سن نہ لے۔
بیگم۔ سن لے گا تو کیا ہو گا۔ کیا کوئی جانتا نہیں۔ نواب کی ماں (خدا جنت نصیب کرے) نے
مجھے نواب کے لئے مول لیا تھا۔
میں برائے خدا چپ رہو۔ کہیں علیحدہ چلو تو باتیں ہوں گی۔
میں کھانا کھا کے منہ ہاتھ دھویا، پان کھایا، مہر ی نے حقہ لا کے لگایا۔
بیگم نے سب کو بہانے سے نال
دیا۔
میں:
بارے تم نے مجھے پہچان لیا۔
-
بیگم۔ جب تمہیں پہلے پہل کانپور میں دیکھا تھا، اسی دن پہچان لیا تھا۔ پہلے تو بڑی دیر تک
الحسن سی رہی تھی۔ دل میں کہتی تھی میں نے انہیں کہیں دیکھا ہے۔ مگر کہاں دیکھا
ہے؟ کیوں کر دیکھا ہے؟ یہ کچھ یاد نہیں آتا تھا۔ چاروں طرف خیال دوڑاتی تھی، کچھ
سمجھ ہی میں نہیں آتا تھا۔ اتنے میں کریمن میری پر نظر پڑی۔ کریمن کے نام پر
مونڈی کالے کریم کا نام یاد آگیا۔ دل نے کہا۔ اور انہیں کریم کے مکان پر دیکھا
تھا۔
میں:۔
میرا بھی یہی حال تھا۔ بڑی دیر تک غور کیا کی۔ میری ساتھ دالیوں میں خورشید ہے۔
<
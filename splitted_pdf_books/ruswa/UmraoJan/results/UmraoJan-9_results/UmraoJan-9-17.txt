۱۸۱
تمہیں یاد کرتی ہیں۔ میں فور آسوار ہو کے گئی۔ انہیں دیکھ کر گھر پر واپس آنے کا ارادہ تھا کہ جی میں آیا
ایک بھاری جوڑا نکالتی چلوں۔ کمرا کھولا۔ دیکھا کمرے میں چاروں طرف جانے لگے ہوئے ہیں۔ پلنگ
پر منوں گرد پڑی ہے۔ فرش فروش الٹا پڑا ہے۔ ادھر ادھر کوڑا پڑا ہے۔ یہ حال دیکھ کے مجھے اپنے
اگلے دن یاد آئے۔ اللہ ایک وہ دن تھا کہ یہ کمرا ہر وقت کیسا سجا سجایا رہتا تھا۔ دن میں چار مرتبہ جھاڑو
ہوتی تھی۔ بچھو نے جھاڑے جاتے تھے۔ گرد کا نام تک نہ تھا۔ تکلیک کہیں پڑا نہ رہتا تھا۔ اب یہ
حال ہے کہ دم بھر بیٹھنے کو جی نہیں چاہتا۔ وہی پلنگ جس پر میں سوتی تھی، اب اس پر قدم رکھتے
ہوئے کراہت معلوم ہوتی ہے۔ آدمی ساتھ تھا۔ میں نے اس سے کہا۔ "ذرا جائے تو لے لے۔" وہ
ایک سیٹھا کہیں سے ڈھونڈ کے اٹھا لایا۔ جالے لینے لگا۔ اتنی دیر میں میں نے اپنے ہاتھ سے دری
الٹی۔ آدمی نے اور میں نے مل کر دری بچھائی۔ چاندنی کو ٹھیک کیا۔ جب فرش درست ہو گیا تو میں
نے پلنگ کے بچھو نے اٹھوا کے جھڑوائے۔ کوٹھری میں سے سنگار دان، پان دان، اگال دان اٹھا
لائی۔ سب چیزیں اپنے اپنے قرینے سے لگا دیں، جس طرح کسی زمانے میں لگی رہتی تھیں۔ خود
پلنگ سے تکیہ لگا کے بیٹھی۔ آدمی کے پاس خاص دان تھا۔ پان لے کے کھایا۔ آئینہ سامنے لگا کے
نہ دیکھے گی۔ کا زمان یاد آگیا۔ شب کی تصویر آنکھوں میں پھر گئی۔ اس زمانے کے قدر دانوں کا
تصویر بندھ گیا۔ گوہر مرزا کی شرارت، راشد کی حماقت، فیضو کی محبت، سلطان صاحب کی صورت،
غرضیکہ جو جو صاحب اس کمرے میں آتے تھے ، مع اپنے اپنے خصوصیات کے میرے پیش نظر تھے۔ وہ
کمرا اس وقت فانوس خیال بن گیا تھا۔ ایک تصویر آنکھ کے سامنے آتی تھی اور غائب ہو جاتی تھی۔
پھر دوسری سامنے آتی تھی۔ جب کل صور میں نظر سے گزر گئیں تو یہ دور از سر نو پھر شروع ہوا۔ پھر
وہی صورتیں ایک دوسرے کے بعد پیش آئیں۔ پہلے تو ایسے دور جلد جلد ہوئے، اب ذرا توقف
ہونے لگا۔ اب مجھ کو ہر تصویر پر زیادہ تردد و فکر کرنے کا موقع ملا۔ جو واقعات جس شخص کے متعلق
تھے، ان پر تفصیلی نظر پڑنے لگی۔ پہلے دماغ کو چکر ہوا تھا، تو صرف چند ہی تصویریں نظر آتی تھیں۔
اب ہر تصویر سے بہت سی تکلیں اور فانوس خیال کی وسعت بڑھنے لگی۔ تمام زندگی میں جو کچھ
دیکھا سب نگاہ کے سامنے تھا۔ اس اثنا میں ایک مرتبہ سلطان صاحب کا پھر خیال آیا تو اس کے ساتھ
ہی پہلے مجرے کا تمام جلسہ، جس میں سلطان صاحب کو دیکھا اور دوسرے دان ان کے خدمت گار کا آناہ
پھر انکا خود تشریف لانا، مزے مزے کی باتیں، شعر و سخن کا چرچہ خان صاحب کا محل صحبت ہونا، بد زبانی
کرنا، سلطان کا تمنچہ مار نہ خان صاحب کا گر پڑنا، شمشیر خاں کی جان نثاری، کو توال کا آنا، خان صاحب کو
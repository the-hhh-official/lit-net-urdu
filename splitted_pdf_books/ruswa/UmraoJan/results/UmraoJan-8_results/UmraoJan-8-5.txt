اب کبھی تشریف بھی لاتے ہیں؟
وہ کاہے کو تشریف لائیں گے۔ میں اکثر جایا کرتی ہوں۔ ان کی بیوی سے محبت ہو گئی
ہے۔ ابھی چار دن ہوئے لڑکے کی دودھ بڑھائی کی تھی تو بلا بھیجا تھا۔
جب بھی کچھ دے ہی آئی ہو گی؟
جی نہیں، میں کسی قابل ہوں جو کسی کو کچھ دوں گی۔
تو وہ مال گوہر مرزا صاحب کے ہتھے لگا؟
مرزا صاحب! مال کی کوئی حقیقت نہیں ہے، ہاتھوں کا میل ہے، فقط بات رہ جاتی
ہے۔ اب بھی اپنے پیدا کرنے والے کے قربان جاؤں! کبھی ننگی بھر کی نہیں رہتی۔
آپ ایسے قدر دانوں کو خدا سلامت رکھے ! مجھے کسی بات کی تکلیف نہیں ہے۔
اس میں کیا شک ہے۔ وہ تو میں پہلے ہی کہہ چکا ہوں اب بھی سو سے اچھی، ہزار سے
اچھی۔ واللہ ! یہ تمہاری نیت کا ثمرہ ہے۔ خدا نے زیارت سے بھی مشرف کیا۔
جی ہاں، مولا نے سب مرادیں پوری کیں۔ اب یہ تمنا ہے:۔
پھر مجھے کربلا
ہلا بھیجیں
میری منی عزیز ہو
جائے
مرزا صاحب میں اس ارادے سے گئی تھی کہ پھر کے نہ آؤں گی مگر خدا جانے کیا تھا کہ لکھنؤ
سر پر سوار ہو گیا، مگر اب کی اگر خدا نے چاہا اور جانا ہو گیا، پھر نہ آؤں گی۔

(4)
سن چکے حال تباہی کا مری، اور سنو
اب تمہیں کچھ مری تقریر مزا دیتی ہے
بونڈی سے بیگم صاحب اور برجیس قدر نیپال کو روانہ ہو ئے ۔ سید قطب الدین لڑائی میں مارے
جاچکے تھے۔ میں یہ ہزار مشکل فیض آباد آئی۔ پہلے سرائے میں اتری، پھر تر پولے کے پاس ایک کمرا
کرائے کو لے لیا، میراثی نوکر رکھ لئے، گانا بجانا شروع کر دیا۔
فیض آباد میں رہتے ہوئے اب مجھے چھ مہینے گزر چکے ہیں۔ وہاں کی آب و ہوا طبیعت کے بہت
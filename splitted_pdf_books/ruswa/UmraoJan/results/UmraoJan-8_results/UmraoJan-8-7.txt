۱۵۱
مجھے کیا معلوم؟ (دل میں ، ہائے افسانہ اب تک مشہور ہے ! )۔
یوں تو کئی جمعدار تھے، اور اب بھی ہیں، مگر روشنی وغیرہ کا انتظام غدر سے پہلے وہی
کرتے تھے۔
ایک لڑکا بھی ان کا تھا۔
تم نے لڑکے کو کہاں دیکھا؟
اسی دن ان کے ساتھ تھا۔ ایسی بھی شکل ملتے کم دیکھی ہے۔ بن کہے میں پہچان گئی
تھی۔
جمعدار غدر سے پہلے ہی مر گئے ، وہی لڑکا ان کی جگہ نوکر ہے۔
اس کے بعد بات ٹالنے کے لئے میں نے اور کچھ حالات ادھر ادھر کے پوچھے ۔ نواب صاحب
سوز پڑھنے کی فرمائش کی، میں نے دو سوز سنائے ۔ بہت محفوظ ہوئے۔ رات کچھ زیادہ آگئی تھی،
تشریف لے گئے۔
باپ کے مرنے کا حال سن کر مجھے بہت رنج ہوا۔ اس دن رات بھر رویا کی۔ دوسرے دن بے
قرار گی چاہا بھائی کو جا کے دیکھ آؤں۔ دو دن کے بعد ایک مجرا آگیا ، اس کی تیاری کرنے لگی۔ جہاں
مجرا آیا تھا، وہاں گئی۔ محلے کا نام یاد نہیں۔ مکان کے پاس ایک بہت پرانا املی کا درخت تھا، اسی
کے نیچے نمگیرہ تانا گیا تھا۔ گرد کھاتیں تھیں۔ بہت بڑا مجمع تھا۔ مگر لوگ کچھ ایسے ہی ویسے تھے۔
کھپریلوں کے پیچھے اور سامنے کھپریلوں میں عور تیں تھیں ۔ پہلا مجرا کوئی نو بجے شروع ہوا، بارہ بجے تک
اس مقام کو دیکھ کے دھشت سی ہوتی تھی۔ دل امنڈا چلا آتا تھا۔ صاف یہی جی میں آتا تھا کہ
میں میرا مکان ہے۔ یہ املی کا درخت وہی ہے جس کے نیچے میں کھیلا کرتی تھی۔ جو لوگ محفل میں
شریک تھے۔ ان میں سے بعض آدمی ایسے معلوم ہوتے تھے جیسے ان کو میں نے کہیں دیکھا ہے۔ شبہ
دیکھنے کے لئے میں کھاتوں سے باہر نکلی۔ گھروں کی قطع کچھ اور ہو گئی تھی۔ اس سے خیال ہوا شاید یہ
میری جگہ نہ ہو۔ ایک مکان کے دروازے کو غور سے دیکھا کی۔ دل کو یقین ہو گیا تھا کہ یہی میرا مکان ہے۔
جی چاہتا ہے کہ مکان میں گھسی چلی جاؤں، ماں کے قدموں پر گر پڑوں، وہ گلے لگالیں گی۔ مگر جرات نہ
ہوتی تھی، اس لئے کہ میں جانتی ہوں دیہات میں رنڈیوں سے بہت ہی پر ہیز کرتے ہیں۔ دوسرے
طرف بھائی کی عزت کا خیال تھا۔ نواب صاحب کی باتوں سے معلوم ہو چکا تھا کہ جمعدار کی لڑکی کا نکل
لوگوں کو معلوم ہے۔ پھر جی کہتا تھا ہائے کیا غضب ہے! صرف ایک دیوار کی آڑ ہے ۔ ادھر
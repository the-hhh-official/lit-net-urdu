۱۵۰
میرے گانے کی دھوم ہے۔ جہاں مجرا ہوتا ہے ہزاروں آدمی ٹوٹ پڑتے ہیں۔ میرے کمرے کے نیچے
لوگ تعریفیں کرتے ہوئے نکلتے ہیں۔ میں دل میں خوش ہوتی ہوں۔ کبھی کبھی خواب و خیال کی طرح
بچپن کی باتیں بھی یاد آجاتی ہیں، اور اس کے ساتھ ہی دل میں ایک جوش سا پیدا ہوتا ہے۔ مگر
انتزاع سلطنت، غدر ، بر جبیں قدر یہ سب سانچے آنکھوں کے سامنے گزر چکے ہیں۔ کلیجا پتھر کا ہو گیا
ہے۔ ماں باپ کے تصور کے ساتھ ہی یہ خیال آتا ہے خدا جانے اب کوئی زندہ بھی ہو یا نہ ہو۔ اگر ہو
تو اب ان کو مجھ سے کیا مطلب۔ وہ اور عالم میں ہوں گے۔ میں اور عالم میں ہوں۔ خون کا جوش کی مگر
کوئی غیرت دار آدمی مجھ سے ملنا گوارا نہ کرے۔ اب ان سے ملنے کی کوشش کرنا ان کو رنج دینا
ہے۔ گھر کا خیال آتے ہی یہ باتیں دل میں آتی تھیں۔ پھر طبعیت اور طرف متوجہ ہو جاتی تھی۔
لکھنو کی یاد اکثر ستاتی تھی، مگر جب انقلاب کا خیال آتا تھا، دل بھر جاتا تھا۔ اب وہاں کون
ہے، کس کے لئے جاؤں، خانم جیتی ہیں تو کیا ہوا، ان سے اب کیوں کر بنے گی۔ وہ وہی اگلی حکومت
جتائیں گی۔ مجھے اب ان کی قید میں رہنا کسی طرح منظور نہ تھا۔ جو مال میر صاحب کی بہن کے پاس
امانت تھا، وہ اب کیا ملے گا۔ تمام لکھنؤ لٹ گیا، میر صاحب کا گھر بھی لٹ گیا ہو گا۔ اس کا اب خیال
ہی بے کار ہے۔ اور اگر نہیں لنا تو ابھی اس کی ضرورت ہی کیا ہے، میرے ہاتھ گلے میں جو کچھ موجود
ہے وہ کیا کم ہے۔
ایک دن کمرے میں بیٹھی ہوں۔ ایک صاحب شریفانہ صورت ادھیڑ سے تشریف لائے۔ میں
نے پان بنا کر دیا، حقہ بھردا دیا۔ حالات دریافت کرنے پر معلوم ہوا بہو بیگم صاحب کے عزیزوں سے
ہیں، دشیقہ پاتے ہیں۔ میں نے باتوں باتوں میں مقبرے کی روشنی کی تمہید اٹھا کے پرانے ملازموں کا ذکر
چھیڑا۔
میں:۔
اگلے نوکروں میں اب کون کون رہ گیا ہے؟
نواب صاحب اکثر مر گئے، نئے نئے نوکر ہیں۔ اب وہ کارخانہ ہی نہیں رہا، بالکل نیا انتظام ہے۔
میں:۔
اگلے نوکروں میں ایک بڑھے جمعدار تھے۔
نواب: ہاں تھے، مگر تم کیا جانو؟
میں:۔
غدر سے پہلے میں ایک محرم میں فیض آباد آئی تھی۔ مقبرے پر روشنی دیکھنے گئی تھی۔
انہوں نے میری بڑی خاطر کی تھی۔
نواب وہی جمعدار نا! جن کی ایک لڑکی نکل گئی تھی؟
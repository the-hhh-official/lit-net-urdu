۱۵۲
میری اماں بیٹی ہوں گی اور میں یہاں ان کے لئے تڑپ رہی ہوں۔ ایک نظر صورت دیکھنا بھی
ممکن نہیں۔ کیا مجبوری ہے !
اسی ادھیڑ بن میں تھی کہ ایک عورت نے آکے پوچھا ” تمہی لکھنو سے آئی ہو؟"
میں:۔
ہاں اب تو میرا کلیجہ ہاتھوں اپھیلنے لگا)۔
عورت اچھا تو ادھر چلی آؤ، تمہیں کوئی بلاتا ہے ۔
میں اچھا کہہ کر اس کے ساتھ چلی۔ ایک، ایک پاؤں کو یا سو سو من کا ہو گیا تھا۔ قدم رکھتی کہیں
تھی اور پڑتا کہیں تھا۔
وہ عورت اس مکان کے دروازے پر مجھ کو لے گئی جسے میں اپنا مکان سمجھے ہوئے تھی۔ اس
مکان کی ڈیوڑھی میں ایک چارپائی پر مجھ کو بٹھا دیا۔ اندر کے دروازے پر ٹاٹ کا پردہ پڑا ہوا تھا، اس
کے پیچھے دو تین عور تیں آکر کھڑی ہوئیں۔
ایک لکھنو سے تمھی آئی ہو؟
میں:۔
جی ہاں۔
دوسری تمہارا نام کیا ہے؟
میں:۔
جی میں تو آیا کہہ دوں امیرن، مگر دل کو تھام کے) امراؤ جان۔
پہلی تمہارا وطن خاص لکھنؤ ہے؟
میں:۔
اب مجھ سے ضبط نہ ہو سکا، آنسو نکل پڑے) اصلی وطن تو یہی ہے، جہاں کھڑی ہوں۔
پہلی تو کیا ہے گلے کی رہنے والی ہو؟
میں:۔
(آنکھوں سے آنسو برابر جاری تھے، یہ مشکل جواب دیا جی ہاں۔
دوسری: کیا تم ذات کی پتریا ہو؟
میں:۔
ذات کی پتریا تو نہیں ہوں، تقدیر کا لکھا پورا کر رہی ہوں۔
پہلی خودرو کے) اچھا تو روتی کیوں ہو؟ آخر کہو پھر تم کون ہو؟
میں:۔
(آنسو پونچھ کے) کیا بتاؤں کون ہوں، کچھ کہتے بن نہیں پڑتا۔
اتنی باتیں میں نے بہت دل سنبھال کے کی تھیں۔ اب بالکل تاب ضبط نہ تھی، سینے میں دم
رکنے لگا تھا۔
اتنے میں دو عورتیں پردے کے باہر نکلیں۔ ایک کے ہاتھ میں چراغ تھا، اس نے میرے منہ کو
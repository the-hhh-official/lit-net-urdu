۱۴۷
و:
دا:
وا
را
او:
وا:
او:
وا:
او:
وا:
او:
اخیر جاڑے تھے، نو روز کے چار پانچ دن باقی رہے ہوں گے۔
بالکل درست۔ مارچ کی سولہویں تاریخ تھی۔ اچھا تو تم بیگم صاحب کے ساتھ قیصر باغ
سے نکلیں؟
جی ہاں، بونڈی تک میں ہمراہ گئی۔ راستے میں نمک حرام اور بزدل افسران فوج کے
غمزے اور بیگم صاحب کی خوشامد عمر بھر نہ بھولے گی۔ ایک صاحب کہتے ہیں کہ ”لو
صاحب ان کے راج میں ہم پیدل چلیں۔ دوسرے صاحب فرماتے ہیں ”بھلا کھانے کا
تو انتظام درست ہوتا۔ تیسرے صاحب افیم کو پیٹ رہے ہیں۔ چوتھے اپنی جان کو
رو رہے ہیں کہ حقہ وقت پر نہیں ملا۔ جب بہرائچ سے انگریزی فوج نے بونڈی پر
دھادا کیا ہے، اس میں سید قطب الدین مارے گئے۔ بیگم صاحب نیپال کی طرف روانہ
ہوئیں، میں اپنی جان بچا کے فیض آباد چلی آئی۔
سنا ہے بونڈی میں چار دن کے لئے خوب چہل پہل ہو گئی تھی۔
آپ نے تو سنا ہے، میں نے ان آنکھوں سے دیکھا ہے۔ لکھنؤ کے بھاگے ہوئے
سب وہیں جمع ہو گئے تھے۔ بونڈی کا بازار لکھنؤ کا چوک معلوم ہوتا تھا۔
اچھا اس قصے سے مجھ کو زیادہ دلچسپی نہیں ہے۔ یہ کہئے کہ وہ مال جو آپ نے میاں
فیضو سے لیا تھا، اس کا حشر کیا ہوا؟
ایک سرد آہ بھر کے) اے ہے یہ نہ پوچھئے۔
غدر میں سب لٹ گیا ؟
غدر میں لٹ جاتا تو اتنا افسوس نہ ہوتا۔
پھر کیا ہوا؟
سارا قصہ دہرانا پڑا۔ جس دن شب کو میں فیضو کے ساتھ بھاگنے والی تھی، میں نے کل
زیور اور اشرفیاں ایک پٹاری میں بند کیں، اوپر سے خوب کپڑا لپیٹ دیا۔ خانم کے
پچھواڑے ایک میر صاحب رہتے تھے، امام باڑے کے کوٹھے کی دیوار پر چڑھ جاؤ تو ان
کے مکان کا سامنا ہو جاتا تھا۔ میں اکثر چار پائی لگا کے اس دیوار پر چڑھ جایا کرتی تھی اور
میر صاحب کی بہن سے باتیں کیا کرتی تھی۔ وہ زیور کی بناری میں نے ان کی بہن کے
پاس پھینک دی اور ان کے ہاتھ جوڑ کے کہا کہ اس کو حفاظت سے رکھنا ۔ انہوں نے
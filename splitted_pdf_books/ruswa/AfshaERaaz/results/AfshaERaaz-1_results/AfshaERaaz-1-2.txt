سرتاپا ان امور میں ڈھلی ہوتی ہے جو سطحی جذبات کے باعث
اشتغال اور اخلاقی انحطاط کا ذریعہ ہے ۔ لیکن الماس کا دامن
ان قباحتوں سے پاک ہے ۔ اس ناول میں جہاں دلچسپ افسانویت
بوجہ تمام موجود ہے ۔ وہاں انسانی فطرت کے تمام پہلوؤں کی ترجمانی
بھی نہایت عام فہم پیرایہ میں کی گئی ہے ۔ الماس کے مطالعہ سے وہ
تمام نفسیاتی کیفیتیں منظر عام پر دکھائی دیتی ہیں جن پر الفاظ ونطق کی
تنگ دامانی کا پردہ پڑا رہتا ہے ۔ ہمارے خیال میں الماس کی اشاعت
نے اس اعتراض کو کہ مشرقی افسانہ نگاری قلب و وجدان اور سیرت
و اخلاق کی آئینہ دار نہیں بالکل بے معنی ثابت کر دیا ہے ۔ اس بہترین
تصنیف پر حاجی صاحب قابل صد ہزار تحسین ہیں ہم ۔ عالمگیر کے ناظرین
سے پرزور سفارش کرتے ہیں کہ اس کتاب کے مطالعہ سے استفادہ حاصل
کریں ۔

(ادارہ عالمگیر)
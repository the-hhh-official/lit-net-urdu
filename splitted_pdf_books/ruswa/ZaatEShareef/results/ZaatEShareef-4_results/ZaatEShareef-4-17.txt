itsurdu.blogspot.com
پخت پکوا کے محتاجوں کو تقسیم کیا کروں۔ سیکڑوں آدمیوں کو حج اور زیارت کے لئے روانہ کروں۔
محتاجوں بیوہ عورتوں کی ماہواریاں مقرر کر دوں ۔ بن بیاہی لڑکیوں کی شادیاں کرا دوں ایک
عالیشان مسجد بنواؤں ۔ جامع مسجد سے بڑی ۔ اور اس کے پاس ایک امام باڑہ حسین آباد سے
بہتر بنواؤں ۔
خلیفہ ۔ نواب اگر آپ کی نیت ایسی ہے تو آپ ضرور صاحب اکسیر ہوں گے ۔
ان باتوں میں گاڑی مکان کے پاس پہونچی گئی ۔ نواب اور خلیفہ جی اترے ۔ رات کے دس
بجے تھے۔ معمول اشغال کے بعد دستر خوان بچھا۔ کھاتے ہی آرام کیا خلیفہ جی اپنے گھر چلے آئے۔
gspot.com
دوسرے دن صبح کو اس رات تحقیقات شروع ہوئی۔ ملازمین کے اظہار ہونیکے
شیدی مقصود نواب آپ کے شرک کی قسم اس دن شب کو تو میں سات بجے سے آپ سے رخصت
لے کے گھر چلا گیا تھا۔ رات بھر چھٹن (میرا ایک دوست ہے ) اس کی برات تھی ۔ رات بھر وہیں رہا
جس وقت میں نے حضور سے رخصت لی ہے خلیفہ جی بھی تو بیٹھے تھے۔
مدار بخش حضور نے اُس دن شب کو آب خاصہ طلب ہی نہیں کیا ۔ (خلیفہ جی کی طرف اشارہ
کرلے ، آپ جانتے ہیں۔ میں رات بھر جاگتا ہوں جس وقت جی چاہے پکارے ۔ ایک آواز میں میری
آنکھ کھل جاتی ہے۔
خورشید ( معشوقہ ملازمہ نواب ) خلیفہ جی ہوش کی دوا کرو ۔ بات کا بتنگڑ نہ بناؤ ۔ نواب
نے رات بھر نہیں آرام کیا۔ اُس رات میرے سر میں در دکھا۔ میں خود رات بھر جاگائی ۔ نہ دیو زاد
آئے نہ پلنگڑی پرستان گئی۔ یہ سب قصے کہانیوں کی باتیں ہیں۔ کن بھلاوں میں پڑے ہو۔
خلیفہ۔ واہ تم کیا جانو۔ ہاں تم کو ایسا ہی معلوم ہوا ہو گا۔ شاہ صاحب کبھی غلط نہ کہیں گے۔
خورشید ۔ یہ کون شاہ صاحب اُلو کے پٹھے ہیں ۔
itsurdu.blogspot.com
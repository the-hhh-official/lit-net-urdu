itsurdu.blogspot.com
شاہ صاحب سے میں ضرور لوں گا ۔
خلیفہ قابل ملنے کے ہیں۔ مگر ذرا بے پرواہ آدمی ہیں۔
نواب ۔ کامل ہیں ۔ ان کو پرواہ کیا ہے مگر وہ ہمارے گھر کا ہے کو آئیں گے۔
خلیفہ اول تو میں انھیں لے آؤں گا۔ اور اگر بالفرض نہ آئے تو آپ کو چلنے میں کوئی انکار ہے
نواب ۔ میں آنکھوں سے چلوں گا۔ اول تو اپنا مطلب۔ دوسرے وہ فقیر ہیں ایسوں سے ملنا فخر
ہے ۔ بلکہ اسی وقت چلئے۔
خلیفہ ۔ یہ تو ان کے ملنے کا وقت نہیں ۔ دوسرے یہ کہ میں اس سے آپ کا ذکر کر لوں تو چلئے ۔ کل
بدھ کا دن ہے ۔ میں جاؤں گا پرسوں جمعرات کو آپ کو لے چلوں گا۔
نواب رہتے کہاں ہیں۔
sp
t.com
خلیفہ۔ گومتی اس پار نصیر الدین حیدر بادشاہ کی کربلا کے پاس رہتے ہیں۔ چل کے دیکھئے گا
کیا فضا کا مقام ہے ۔ میرا تو وہاں ایسا جی چاہتا۔
نواب۔ تو کل آپ جائے گا۔
اٹھنے کو جی نہیں چاہتا۔
خلیفہ ۔ ضرور اور خدا چاہے تو پرسوں آپ کو لے چلوں گا مگر ایک بات ہے کہ وہ ذرا امیروں سے
کم ملتے ہیں۔ ان باتوں میں گاڑی تک پہونچ گئے تھے۔ اب گاڑی پر سوار ہوئے ۔ پری کا خط نواں
خلیفہ سے لے کے نگاہ شوق سے کئی بار دیکھا۔ اور پھر جیب میں ڈال لیا۔
رقعہ ۔ گلوریاں ۔ پھول ۔ ہانڈی ۔ ان میں سے ہر چیز کو نواب بار بار دیکھتے تھے حسرت اور
شوق دونوں نے دماغ پر اپنا عمل کر لیا تھا۔ کسی اور خیال کو آئے ہی نہ دیتے تھے۔ گاڑی میں بیٹھے
کے چند لمحے کے بعد نواب صاحب نے کہا جی چاہتا ہے ان میں سے ایک گلوری کھاؤں ۔
خلیفہ ۔ شوق سے نوش کیجئے۔ یقینا یہ پان وہ آپ ہی کے لئے رکھ گئی ہے ۔ اب کرامت علی شاہ
صاحب سے پوچھیں تو کچھ حال کھلے مجھے یقین ہے کہ کہیں اس کی نظر بھی آپ پر پڑ گئی ہے۔ عجب نہیں
وہ خود آپ پر عاشق ہو۔
itsurdu.blogspot.com
۱۵۸
اختری بیگم
نواب مرزا - خورشید مرزا کا مخفار عام پر اس کی معرفت صندوقچہ رکھوایا گیا ہے۔
جعفر علی ۔ اچھا تو ایک احتیاط اور کر لینا چاہئے، حسین علی خاں کی معرفت دو سپاہی
نوکر رکھ لیجئے اور مراد علی کی شکل سے دور دکھلا دیجئے ۔ جتنی ریلیں لکھنو سے جاتی ہیں،
سب کو دیکھ لیا کریں ۔ جانے والے مسافروں کے پھاٹک کے پاس ٹکٹ جہاں بنتا ہے
اور جد ہر سے نکل جانے کا احتمال ہو نگرانی رکھنا چاہئے ۔
نواب مرزا ۔ دو سپاہی نہیں کم سے کم پانچ چھ ہو شایہ آدمیوں کی ضرورت ہے
مگر میرا یا آپ کا ہونا موقعہ پر ضرور ہے ورنہ اور کس تو ایکا ایکی مراد علی پر ہاتھ ڈالنے کی
جرأت مشکل سے ہو گی ۔
جعفری علی ۔ بے شک ! تو پھر مجھکو یا آپ کو اسٹیشن پر رہنا چا ہئے مگر یہ میان جان
والا واقعہ صاف ہو جائے تو بہتر ہے۔
نواب مرزا ۔ مجھہ کو تو اس کے فرضی ہونے میں کوئی شبہ نہیں ہے ۔ اس کو
کالعدم سمجھہ کے کارروائی کیجئے۔
جعفر علی ۔ میں آپ کے پچھلے جملے سے متفق نہیں ہوں ۔ جب تک یہ شبہ صاف
نہ کیا جائے گا۔ ماموں جان پر مراد علی کا جادو چڑھا رہے گا ۔ ادھر یہ جعل کھلا اور
ماموں جان کی سرکار سے یہ مردود ہوا اور ہر سب کام بن گئے ۔
نواب مرزا ۔ یہ بالکل درست ہے ۔ اچھا تو میں جاؤں ۔ مگر میرا یہ خیال ہے کہ
اس کی گرفتاری کے لئے میرا لکھنو میں رہنا ضروری ہے ۔ میں اس ملعون کو جہنم
میں بھیج چکوں تو اطمینان ہو ۔ ایک بن ماں باپ کی بچی کے پیچھے پڑ گیا، اگر وہ مالدار
ہے تو پھر تیرے باپ کیا اجارہ ہے چاہتا ہے کہ میرے ساتھ نکاح کرلے اور کل مال
میرے سپرد کردے ، خوب شراب خواریوں اور رنڈی بازیوں میں اٹھاؤں، اگر خدا نخواسته
اس کی آرزو بر آئے تو خدا جانے اُس غریب کا کیا انجام ہوا، دوسرے اس کا کفر نہیں
۶۲
اختری بیگم
نکال کے پھینک دیئے مگر کیا کہوں اس نے قسمیں ایسی دیدی تھیں کہ کسی سے نہ کہو گا۔
نواب مرزا ۔ تو کیا تم کو اُس نے میں روپے دیدیئے۔
مرز آئی بیگم ۔ یوں سمجھو کہ دے ہی دئے۔ یہ بھی اس کی انسانیت ہے کہ قرض کے
نام سے لئے پھر قیامت کا وعدہ جب چاہے گا دیدیجئے گا ۔ یہ روپیہ آپ اپنا ہی سمجھئے
گویا اشارہ کنایہ سے یہ کہا کہ کہ ان کے پھیرنے کی ضرورت نہ ہوگی ، اب کیا میں ایسی بچہ
ہوں کہ اتنا بھی نہیں سمجھتی ۔
نواب مرزا ۔ اور بی جعفری اپنے گہنے پاتے پر کیسی اتراتی ہیں۔ اختری کے
کانوں میں جو دو آویزے پڑے تھے وہ بھی تم نے دیکھے ۔
مرزائی بیگم ۔ ہاں قیمتی ہوں گے۔ اتنا تو یں بھی سمجھہ گئی۔
نواب مرزا ۔ جی ڈھائی ہزار سے کم کا جوڑ نہیں ہے ۔ ابھی ان دونوں
میں جب میں راجہ صاحب کے تعلقہ پر گیا تھا ۔ دو بندے زمرد کے بکنے کو آئے تھے اُس کے
زمرد اس سے ذرا چھوٹے تھے ۔ جوہری تین ہزار مانگتا تھا۔ میں نے تو اسی خیال سے اختری
کے کان سے اتروا کے دیکھے جو ہری کے بندوں سے بڑے اور زمرد اس کے بہت رنگین
ہیں، ان کا رنگ ایسا نہ تھا۔ میں نے ڈرتے ڈرتے ڈھائی ہزار کہتے ہیں۔ میرے خیال میں
تو کوئی آنکھ بند کر کے بیچے تو ڈھائی ہزار چھوٹتے ہی جوہری دیدیا ۔ اور وہ پانچ ہزار کو
کسی سرکار میں لگا دے گا ۔ بی جعفری کا سارا گہنا پانچ سو چھ سو سے بڑھ کے نہ ہو گا اسیر
پنجوں کے بل چلتی ہیں ۔ گھر پر تو میں نے کبھی پہنے نہیں دیکھا ۔ یہاں ہم کو شان و شوکت
دکھانے آئی تھیں ۔ اسی طرح : میں روپیہ مانگے کہ مجهکو سخت ناگوار ہوالہ کی بڑی اہتری ہے
اس سے چھوٹی بہن لاکھ درجے اچھی ہے ۔ اُس کی صورت پر بھولا پن ہے ۔ آنکھ میں
سیل ہے ۔
مرز آئی بیگم یہ تو کہ اختری سے تم بھی تو کچھ چپکے چپکے باتیں کر رہی تھیں کیا
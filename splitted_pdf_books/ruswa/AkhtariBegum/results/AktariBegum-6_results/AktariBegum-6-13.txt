۱۲۸
اختری بیگم
حیہ نہ رہے اور نہ میاں جان سب لے جائیگا ۔ اور جب اسکو یہ معلوم ہو گا کہ جائداد کی پیچی
نہیں خالی لڑکی ہے اگر میں لے جاؤنگا تو اپنے پاس سے کھلانا پڑے گا اس معاملہ سے
خود ہی دست بردار ہو جائے گا۔
خورشید مرزا ۔ اور ولایت کی سند میں جو تفصیل موجود ہے ۔
مراد علی ۔ اُس کی تدبیر بہت سہل ہے ۔ میں اس مشکل پر غور کر چکا ہوں اور
اُس کی تدبیر پر بھی آپ تردد نہ فرمائیں میں سمجھہ لوں گا۔
خورشید مرزا ۔ میں تو اسی کو بہت دشوار جانتا ہوں ۔
مراد علی ۔ میں عرض کر رہا ہوں کہ یہ کچھ دشوار نہیں ہے۔ مگر بالفعل قابل عرض
کے نہیں ہے ۔ آپ اگلے زمانہ کے ہیں آپ کو قانونی پیچ اور مقدمہ بازی کے فن میں دخل
نہیں ہے ۔ اس معاملہ کے لئے اس خانہ زاد پر اعتماد کیجئے جب وہ وقت خدانخواستہ
آئیگا کہ آپ کی ذات سے کوئی تعرض ہو اس وقت میں آپکو مات بجالاؤں گا ۔ بلکہ آپ کو
عدالت میں جانے کی تکلیف نہ ہو گی اس خانہ زاد کے ہوتے حضور ہو کوئی تکلیف ہوسکتی ہے ۔
خورشید مرزا کو مراد علی کی قابلیت کا پہلے ہی سے یقین تھا اب اس مشکل کے وقت
میں کمل ذمہ داری اپنے سر پر اٹھا لینے کے وعدہ سے وہ یقین اور بھی پختہ ہوتا جاتا تھا۔
گر کبھی کبھی یہ خیال بھی رہ جاتا تھا کہ جو کچہ ہو رہاہے اگر چہ بہ ظاہر میرے فائدہ کے لئے
کہتا ہے مگر اس میں اس کی غرض بھی شامل ہے ۔ ایسا نہ ہو کہ کہیں وقت پر کفارے کے
مجہ کو بلا میں جھونک دے یا اور خود ایک معمولی کارندہ کی حیثیت سے بالکل علیحدہ
کھڑا ہو جائے ۔
مراد علی ۔ ایک امر قابل گذارش ہے ۔ میرے نام مختار نامہ اب تک نہیں ہے
چچا صاحب سے کاغذوں پر دستخط لے کے کام چلایا کرتا ہوں ۔ اب میرے نام مختار نامہ کا
ہو جانا بہت ضروری ہے ۔
اختری بیگم
۲۴۹
داروغہ صاحب پہلے کچھہ روپیہ کا بند و بست کرنا چاہئے ، تو کپڑے
آپ کو دیدوں پھر مہاجن کے پاس کیوں کر جاؤں ۔
نواب صا حب - روپیہ کی تدبیر مقدم ہے تو آپ جائیے ۔ اور ہاں خوب
یاد آیا ۔ چاندی کا خاصدان گئیہ چاندی کی گڑ گڑی یہ سامان بہت ضروری ہے ۔
داروغہ صاحب ۔ اسی لئے تو میں نے عرض کیا تھا ابکی میرا جانا نہ ہوگا ،
کیا آج ہی کا دن خدا چنا ہے تو آپکی آپ کے دولت خانہ پر تشریف لائیں ۔
مرزا صاحب ۔ ذرا دولت خانہ کی حالت تو دیکھئے ۔
نواب صاحب ۔ مناسب ہے کہ ایک مکان سر راہ کرایہ پر لے لیا جائے
اور وہیں نشست رہا کرے ۔
خان صاحب - آجکل مکانوں کا کرا یہ بہت گراں ہو گیا ہے ۔ بین بکھیں
روپیہ ماہوارہ سے کم کا نہ ہو۔
شیخ صاحب ۔ درست ہے اس سے بھی کیا کم ہو ۔
داروغہ صاحب ۔ مگر یہ صرف کہاں سے آئے گا ۔ کوئی جائداد رہن یا
بیع کیجائے ۔
نواب صاحب ۔ روپیہ کا بندو بست کسی طرح ہونا چاہیئے رہن ہو یا بیع ۔
داروغہ صاحب ۔ یہ ہزاروں کے معاملے ہیں آج تو ہوتے نہیں جاتے
آج تو خاصدان لیہ گڑ گڑی مہاجن سے کرایہ پر منگوالی جائے گی۔ پچاس روپیہ
میں کسی نہ کسی طرح لے ہی آؤں گا۔ مگر میں صاف کہدوں مجھے تو ابھی یہ معاملہ خلافت
قیاس معلوم ہوتا ہے ۔
اتنا کہنا تھا کہ خان صاحب شیخ صاحب میر صاحب مرزا خود نواب صاحب
بیچارے داروغہ پر گو یا برس پڑے جیسے کسی نے بھڑوں کے چھتے کو چھیڑ دیا۔ )
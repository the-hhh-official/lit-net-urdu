اختری بیگم
۲۳۹
بات ۲
اختریکی کی دولت کا حال کھلتے ہی سینکڑوں خواہاں پیدا ہو گئے۔ سینکڑوں
رقعہ خواستگاری کے لئے خورشید مرزا صاحب کے پاس آئے ۔ آخر خورشید مرزانے
عندیہ لینے کو ہرمزی کی ماں کے ذریعہ سے خو د اخترکی سے دریافت کیا انھوں
نے نہایت بزرگانہ طریقہ سے اختری سے پوچھا ، ایک دو مرتبہ تو اختری اس بات کو ٹال
کے اُٹھ گئی جب زینت بیگم نے اصرار کیا ، اخترکی نے صاف انکار کیا ۔
اختر کی ۔ دیکھئے وہ میری اماں جان کی بات سامنے آئی نہ ؟ پانچ برس سے
ماموں جان کے گھر میں رہتی ہوں لوگوں کو معلوم تھا کہ میں ان کی روٹیوں پر پڑی
ہوں اُس زمانہ میں کسی کا رقعہ نہ آیا اب کیا مجھ میں شاخ زعفران ہے کہ میری شادی
کے پیام روز مرہ آتے ہیں ۔ میں نے سب کچھ سنا اور تو اور خود میرے نوکروں نے
مجھ سے مہمل تذکرے کئے میں نے کسی کو تیزی سے کسی کو سختی سے جواب دید یا مجھ کو
ہر گرہ منظور نہیں۔
زینت بیگم تو کیا بیٹی زندگی بھر بیٹھی رہو گی ، ہماری تو خوشی یہی ہے کہ
کہیں تمہاری شادی ہوئی بال بچے ہوتے، آخر دولت ہوئی تو کیا ہوا جب اس کا
مزا نہ پایا ۔
اختر کی ۔ آپ بزرگ ہیں میں آپ کو جواب نہیں دے سکتی ۔ اتنا کہتی ہوں کہ
ابھی تو کسی طرح مجھے منظور نہیں ہے، پہلے بہن نادری اور جعفری کا ٹھکانا ہو جائے
اختری بیگم
۱۴۳
صاف نہیں کہا کہ جو ان آدمی کو ایسی حالت میں دق ہو جاتی ہے لیکن اشارہ کنایہ سے
بھی مطلب ادا کر دیا ) "
زینب بیگم کے رشتہ کے ایک بھائی مدت سے رڑکی میں سکونت رکھتے تے فوجی
خدمت کے صلہ میں ان کو پچیس بیگہ قطعہ اراضی سرکار سے عطا ہوا تھا وہاں کھیتی باڑی
کر کے خوش گذران کرتے تھے ، زینت بیگم کو کئی مرتبہ بلایا مگر بعض وجوہ سے وہاں جانے
کا اتفاق نہ ہوا تھا۔ حکیم صاحب سے مشورہ لیا گیا اُنھوں نے فرما یا رڑ کی دامن کوہ
میں واقع ہے ۔ معتدل آب و ہوا ہے نہر گنگ کی وجہ سے بھی کسی قدر خنکی ہے غرض
ہر طرح ہر مزی کے لئے مناسب ہے وہیں جانا چاہئے۔ سید محسن علی و زینب بیگم کے رشتہ
کے بھائی کا نام تھا) کو خط لکھا گیا انھوں نے فوراً جواب دیا کہ ہر مرزی تنہا نہ آئے
باجی بھی آئیں وہاں سے روانگی کا تار دیں ، میں اسٹیشن پر سواری لے کے آجاؤنگا۔
میں تو خدا سے دعائیں مانگتا تھا ، باجی کا آنا باعث برکت ہو گا ضرور آئیں اور جلد
آئیں ۔
یہ لکھنا فضول ہے کہ اختری نے اس سفر کے لئے کافی سامان کر دیا تھا غرض
اچھی تاریخ نیک ساعت دیکھ کے دونوں ماں بیٹیاں روانہ ہو گئیں ۔
اختری بیگم
۳۱
کی لڑکی ہے جو خورشید مرزا کے سپرد کی گئی ہے ۔ ہر شخص خاطر کرتا ہر شخص آنکھوں پر
بٹھاتا ، مگر خورشید بیگم کی دعیت تھی کہ اس کا اظہار نہ ہو، ناظرین کو یاد رہے کہ یہ تمہاری
خورشید مرزا نے بڑی مشکل سے اپنے سر لی تھی، وہ اس کی دشواریوں کو سمجھتے تھے !
اور دشواریاں پیش آئیں۔
اختری کی صورت بھی اچھی تھی ، دل بھی نیک تھا۔ اُس کو آئندہ خورشید مرندا
کے گھر پر اور ان کے قانونی ولی ہونے کا حال معلوم ہو گیا تھا ۔ اُس نے بجا شرم
جھینپ کو جو اکثر جہالت اور در گناہ گاری کی آمیزش سے مل کر پیدا ہوتی ہے۔ پہلے
ہی سے بالائے طاق رکھ دیا تھا ۔ گو اختری خورشید مرزا کو ہمیشہ ماموں جان کہتی رہی
لیکن اُس نے پہلے ہی دن سے خورشید مرزا کو اپنا باپ سمجھہ لیا تھا ۔ وہ اپنی چاہتے
والی ماں اور خورشید مرزا کے پاک تعلقات سے بے خبر نہ تھی۔ اماں جان خورشید
مرزا جن کو اب ماموں جان کہتی ہوں ۔ اماں جان کے عزیز اور بچپنے کے ساتھ کھیلے
ہوئے ہیں اور انہیں سے اماں جان کی شادی ٹھہری تھی ۔
خورشید بیگم نے بھی اُسے پہلے ہی سے اس نازک رشتہ کی باریکیاں سمجھا
رکھی تھیں ۔ اختر ی دل میں کہتی تھی اگر اماں جان کی شادی ان سے ہوئی تو میں نہیں
کی بیٹی ہوتی ۔ اچھا شادی نہیں ہوتی۔ میں علی جان کی بیٹی ہوں میرے باپ نے میری
ماں کی کبھی پروا نہیں کی وہ دولت کو چاہتے تھے جب وہ اُن کو مل گئی تو و علیھڑے
اُڑانے لگے مجھ پر بھی کچھ ایسی توجہ نہیں کی۔ میں فقط اتنا جانتی ہوں کہ علی جان میرے
باپ تھے مجھے میری ماں نے پالا پرورش کیا ، پڑھایا لکھا یا عرض میں ہمیشہ سے
بن باپ کی ہوں ۔ باپ کی زندگی میں لوگ کہتے تھے کہ مجھپر یتیمی برستی ہے جس کا باپ
دو دو مہینہ گھر میں نہ آئے اور آئے بھی تو مجھے آنکھ اُٹھا کے نہ دیکھے نہ پاس بلائیے
نہ گلے لگا نے بات تک نہ پوچھے ، ارمان رہ گیا کہ عید بقر عید تو بلا کے گلے لگائے کبھی ی
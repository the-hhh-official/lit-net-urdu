۲۰
اختری بیگم
میں سے ایک نے گوارا نہ کی نہ انھوں نے خورشید مرزا کہا نہ انھوں نے خورشید بیگم ، وہ
وہی چھٹن رہے یہ بچن رہیں مگر یہ نام اب اس طرح منہ سے نکلتے ہیں جس طرح کند ذہین
لڑکے کے منہ سے پھولے ہوئے آموختہ کی لفظیں تھم تھم کے اٹک اٹک کے مگر چند
ہی مرتبہ اٹکنے کے بعد کسی قدر روانی آگئی مگر ضعف اور حجاب نے زیادہ روانی نہیں
پیدا ہونے دی ، کسی نہ کسی طرح مہر سکوت ٹوٹی ، پہلے خورشید بیگم ہی نے سبقت کی۔
خورشید بیگم - آخر تمہاری بیوی دو لڑکیاں چھوڑ کے مر گئیں ۔ اب تو وہ بھی
جوان ہوں گی ۔ خیر خدا لڑکیوں کو جیتا رکھے ، کسی نہ کسی طرح تمہارا دل بہل ہی جاتا
ہو گا ۔ ہاں تو یہ کہو کہ بڑی کو زیادہ چاہتے ہو کہ چھوٹی کو۔
خورشید مرزا سر ان سوالوں کے جواب کے لئے آمادہ تھے نہ اور اُن کو
اس استفسار سے دلچسپی تھی ۔ کوئی خصوصیت نہیں ہے، میرے نزدیک دونوں ایک
ہیں ۔ سچ یہ ہے کہ میں نہ گھر میں زیادہ ٹھہرتا ہوں نہ کچھ زیادہ دخل دیتا ہوں خرچ
دے دیا ۔ اناج منگوا دیا ۔ مائیں اصیلین موجود ہیں جو چاہیں کھائیں جو جی میں آئے
پکھوائیں ۔ گہنے کپڑے سب اپنے اپنے موقع سے اور ضرورت کے موافق موجود
ہیں ۔ میں بھی دونوں وقت کھانا کھا لیتا ہوں ۔ لڑکیاں اپنی راہ چلتی ہیں میں اپنی راہ
پر جاتا ہوں ۔
خورشید بیگم ۔ مہری سے معلوم ہوا کہ سب ایک ساتھ دستر خوان پر تھے
لڑکیوں کے ساتھ ہی کھانا کھاتے ہو ۔ یہ اچھا کرتے ہو بیچاری بے ماں کی بچیاں
کچھ تو ڈھارس ہو۔
خورشید مرزا - آج اتفاق سے گھر ہی میں کھانا کھایا تھا۔ نہیں تو میں
اکثر اکیلا کھاتا ہوں۔ کبھی کبھی ساتھ کھا لیتا ہوں ۔
خورشید بیگم ۔ اچھا تو کسی وقت اُن کو بلا کے پاس بٹھاتے ہو ا گلے لگاتے
The J&K Univ
---
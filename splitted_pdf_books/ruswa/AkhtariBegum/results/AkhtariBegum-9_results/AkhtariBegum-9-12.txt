اختری بیگم
106
اس اثناء میں جعفری بیگم بھی پردہ کے قریب آگئیں، یہ تو معلوم ہو چکا تھا
کہ حکیم صاحب کو واقعات معلوم ہو گئے ۔ جعفری نے دل میں کہا یہی وقت ہو آب
اپنی حکومت اس گھرمیں قائم رکھتا ہے تو اس وقت اس کے اظہار کا اچھا موقع ہے
جعفری بیگم کو یا پورے سامان سے مورچہ بندی کے لئے تیار ہوگئیں ۔
جعفری بیگم ۔ ہم اپنے حاکم ہیں، اپنے گھر کے مالک ہیں، ہم نے نکالا۔ ہمارے
باپ کا ہزاروں روپیہ برباد کیا۔ بھیک مانگنے کی نوبت آگئی ۔ روپیہ ایک طرف
دشمنوں کی جان کے لالے پڑ گئے ، نکالتے نہ تو کیا کرتے ۔
حکیم صاحب آپ نے بہت برا کیا ۔ آپ کہتی ہیں کہ آپ کے والد محتاج ہوگئے
بے شک یہی ہوتا ، بلکہ اس سے بدتر - اختری کی بدولت برسوں سے آپ روٹیاں
کھا رہی ہیں ۔ گاؤں باغ مکان سب اختری کے روپیہ سے از سر نو خریدا گیا ہے
نوکر چاکر ما مامیں سب اخترتی کے روپیہ سے تنخواہ پاتی ہیں۔
جعفری ۔ بات کاٹ کے، یہ سب جھوٹ !
حکیم صاحب کو سخت غصہ آیا مگر رشتہ کا خیال کر کے ضبط کیا ، میں ایسے الفاظ
کے سننے کے لئے آمادہ نہیں ہوں ، جھوٹ سچ کا حال آپ کو خود نواب صاحب سے
معلوم ہوگا ۔ اتنا کہ سکتا ہوں کہ آپ کا گھر تھر خود نواب صاحب بھی اختری کے
احسانمند ہیں ۔ یہ اُس کی شرافت ہے کہ اس ذلت کے ساتھ گھر سے نکالے جانے
پر بھی ایک لفظ اُس کی زبان سے نہ نکلا۔ یہ آپ کا طرف تھا کہ آپ نے اس کے ساتھ یہ
سلوک کیا جو اپنا دست نگر ہو ۔ اس کے ساتھ بھی زیبا نہیں نہ کہ خود جس کا دست مگر
اور ستر تا سر مرہون منت ہو۔
جعفری ۔ اپنی ڈھٹائی سے جھوٹ جھوٹ کہا کی ۔ اب حکیم صاحب نے اسکی
کسی بات کا جواب نہیں دیا۔ جعفری کا جھوٹ جھوٹ محض بے غیرتی سے تھا۔ اُس کا
۲۰۷
اختری میگیم
میں بھیجد یا جائیگا ۔ میعاد پانچ چھ برس سے کم نہ ہوگی، خورشید مرزا کا مختار تھا خیانت
مجرمانہ ہے سات برس کی میعاد یہ بدنصیب کیونکر بسا اوقات کرے گی ۔ اگر ماں باپ
نے نہ قبول کیا ، جو ان جہاں ہے ناک نقشہ بھی اچھا ہے ضرور شکم پروری کے لئے
ہدکاری پر مجبور ہوگی اگر اس کا جی نہ بھی چاہے بد معاش کب چھوڑیں گے اس کا
انجام بخیر نہ ہوگا۔ میں دیکھتا ہوں کہ اس کو اس مردود سے اُلفت ہے وہ بھی ظاہر
فریفتہ ہے اگر چہ ایسے بدمعاشوں کے قول و فعل کا اعتبار نہیں مگر نام تو شوہر کا ہے
اب جو ہوا وہ ہوا اس عورت کا اسی کے پاس رہنا اس کے حق میں مناسب ہی اور
کوئی اس کا ٹھکانہ نہیں ہے ۔ اگر مراد علی سزا یاب نہ ہو ا شاید کسی طرح کوئی صورت
معاش کی نکل آئے خدا رازق ہے ، آدمی کا ر کردہ ہوشیار ہے ۔ بہر صورت مجهکو صبر کرنا
چاہئے ، مگر ہوشیار رہنا چاہئے۔
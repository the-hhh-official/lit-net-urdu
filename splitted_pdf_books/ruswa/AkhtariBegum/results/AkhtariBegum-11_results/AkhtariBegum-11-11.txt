۲۲۶
اختری بیگم
کر نا مناسب نہیں ہے خدا نخواستہ زخموں نے خون دے دیا تو نقصان پہنچے گا ، یہ تو
آپ کو معلوم ہے کہ ملزم حوالات میں ہے ۔
نواب مرزا - نہایت افسوس کے ساتھ ، جی ہاں معلوم ہوا۔ مگر حکم صحاب
آپ سعی کریں کسی قسم کی سختی نہ کی جائے ۔ یقیناً مجنون ہے اور شریعت بھی مجنون مرفوع
القلم ہے ۔ قانون کا بھی یہی منشا ہے ۔ پھر تھوڑی دیر ٹھہر کے سب میری محنت
رانگاں ہوئی ، مراد علی فرار ہو گیا ۔
حکیم صاحب - متعجب ہو کے، مراد علی تو گرفتار ہے اُسی نے تو آپ کے
قتل کا قصد کیا ہے ، یہ آپ مجنون کسی کو بتا رہے ہیں ۔
نواب مرزا - (چونک کے ۔ نہایت جوش کے ساتھ جس سے حکیم صاحب
کو خون ہوا کہ زخم نہ پھٹ جائیں، گویا اٹھنے کا قصد تھا ، حکیم صاحب نے زور سے
ہاتھ پکڑ کے روکا ، نہیں میں اُٹھوں گا نہیں، مگر آپ کا مطلب نہیں سمجھا ۔ مراد علی کو
چور بدمعاش جو جی چاہے کہئے اور وہ سخت سزا کا مستوجب ہے مگر اس جرم سے
اس کو کوئی تعلق نہیں ہے ۔ مجھ کو اُس نے نہیں مارا ۔
حکیم صاحب کو یقین نہ ہوا، معلوم ہوا بچانا چاہتے ہیں۔ اچھا تو ہوا کیا ؟
نواب مرزا - میں اس منحوس ہوٹل کے روکار کا نقشہ بنا رہا تھا ۔ اتنے میں ایک
شخص اجنبی جس کو میں نے عمر بھر نہیں دیکھا تھا آکے دفعتہ مجھ پر برس پڑا ۔ ایک
لو ہ لگا ڈنڈا اُس کے ہاتھ میں تھا جب تک سنبھالوں تین چار ڈنڈ پڑ گئے ۔
حکیم متالب - ممکن ہے کہ مراد علی بھیس بدل کے آیا ہو۔ کسی اور آپ سے
کیا سروکار تھا ۔
نواب مرزا - مراد علی ہر گز نہیں تھا وہ کسی بھیس میں ہوتا میں اُس کو پہچان
لیتا ۔ مراد علی جو ان ہے ۔ وہ شخص جس نے مجہ کو مارا ہے بوڑھا تھا ۔ میانہ قد سے
۴۶
اختری بیگم
نیکی اس میں سر تا پا بھری ہوئی تھی ۔ اُس نے کسی اشارہ کنایہ سے یہ تازہ سوگواری
یاد نہیں دلائی ادھر اُدھر کی باتیں کرتی رہی جس میں ماں کا ذکر نہ آنے پائے
پڑھنے لکھنے کا ذکر چھیڑ دیا ، اختری اچھی خاصی پڑھی لکھی دست در قلم تھی ، فارسی
میں گلستان بوستان اور ایسی ہی کتابیں پڑھ چکی تھی ۔ کلکتہ میں لڑکیاں انگریزی
بھی پڑھ رہتی ہیں۔ اختر کی بھی کسی قدر انگریزی پڑھے پڑھے ہوئے تھی۔ یہ دونوں بہنیں
ضرورت اُردو پڑھ لکھ سکتی تھیں ۔ نادری کو پڑھنے کا شوق تھا جب اُس کو اختری
کی قابلیت کا حال معلوم ہوا فوراً اس سے پڑھنے کا قصد ظاہر کیا، اچھی بہن جی کو پڑھا
دوگی، اختری نے بڑی خوشی سے منظور کر لیا ۔ سوزن کاری کے کاموں میں بھی اختری
کو اچھی مہارت تھی ۔ اس کا بھی شوق نادر سی نے ظاہر کیا ۔ غرضکہ پہلے ہی دن کی
دو گھڑی کی بات چیت میں نادری اخترکی نے آئندہ مل جل کے رہنے کا پورا
منصوبه درست کر لیا ۔ نادری ایسی بد تمیز نہ تھی جو اپنی بڑی بہن کی بد مزاجی کو اختری
سے بیان کرتی ، مگر جعفری کے الگ تھلگ رہنے سے اختری کو اس کے مزاج کا
حال معلوم ہو گیا ۔ اور یہ بھی معلوم ہو گیا کہ گھر کا کار دربار جعفری کے ہی حوالے
ہے ۔ اختری سمجھہ گئی کہ روز مرہ کی ضرورتوں میں خواہ مخواہ رکا وٹیں پیدا ہو گی
مگروہ ماں کے مرنے کے بعد ہر در شواری کے مقابلہ کو آمادہ ہو گئی تھی۔ اُس کو
معلوم تھا کہ وہ اس گھر میں جو ان دو لڑکیوں کے باپ کا گھر ہے۔ مہمان نا خواند
کی طرح آئے اُتری ہے ۔ اُس کی معذرت کا راز ماں کی وصیت کے لحاظ سے ضرور
پوشیدہ رکھا جائے گا ۔ یہ دونوں بہنیں مجھکو یہی سمجھیں گی کہ ہمارے باپ کے ٹکڑوں
پر آکے پڑی ہے ، اس ذلت کو جو اُس کی واقعی حیثیت اور مقدرت کے خلاف
تھی اُسے ہر طرح برداشت کرنا ہو گا ۔ پھر یہ گھر اُس کے لئے بالکل نیا تھا وہ اپنے
گھر میں دس بارہ ملازموں دعورت مرد ملا کے، پر حکومت کرتی تھی، یہاں آئے
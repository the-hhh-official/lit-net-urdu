ہو جائے ۔
۱۳۱
مرزا صاحب :- باہمی فائدہ رسانی تمدن کا اصل اصول ہے ۔ اس کا میں
منکر نہیں ہوں ۔ مگر وہ معاملات جن میں طرفین سے غیر کافی معاوضہ
پر کوئی شئے ایک سے دوسرے کی طرف منتقل کی جائے یا کوئی کام
کیا جائے ۔ اس کو میں نا جائز سمجھتا ہوں ۔
پنڈت جی :- یہ دقیق منطق تو میری فہم سے باہر ہے۔ میرے کہنے کا خلاصہ
یہ ہے کہ مکان لے لیجیے ۔ پھر جس طرح چاہے ان سے معاملت
رکھیے گا۔
مرزا عابد حسین :- پنڈت صاحب اصل امر تو یہ ہے کہ ایسے شخص کی معرفت
مکان لینا بھی کسی قدر مسلک احتیاط سے دور ہے۔ مگر آپ
فرماتے ہیں کہ اور کوئی مکان نہیں مل سکتا اور اصل معاملہ ایک
شخص بھی ثالث سے ہے کہ جس کا نام آپ نے لیا تھا ؟
پنڈت جی :۔ شیورتن !
مرزا صاحب :- شیورتن سے ۔ لہذا مکان لیے لیتا ہوں لیکن ان کے اس
عجیب اخلاق کی وجہ سے مجھے خواہ مخواہ ایک قسم کا تعلق خاطر ہو گیا۔
لکھنؤ جو کہ میرا وطن اصلی ہے ، وہاں کے عامیانہ اطوار وارضاع
سے مجھے نفرت ہے۔ میں سمجھتا تھا کہ باہر جا کے ایسے لوگوں سے دور
رہوں گا مگر یہاں بھی وہی سامنا ہوا۔
پنڈت جی :۔ جی ہاں ۔ کیا کیا جائے ۔ باہمیں مردماں بیاید ساخت .
اس کے بعد پنڈت جی رخصت ہونے کو تھے کہ فردی میاں پھر
نازل ہو گئے اور آتے ہی فرمانے لگے :۔ پنڈت جی ! پھر مکان دیکھ لیجیے ۔
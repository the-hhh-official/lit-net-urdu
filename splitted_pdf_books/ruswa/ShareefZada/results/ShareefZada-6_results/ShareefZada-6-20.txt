۱۳۴
برتن بھی کافی موجود تھے۔ مکان کی صفائی اور مختصر سامان کی آراستگی میں
فردی میاں کی دخل در معقولات ہوتی رہی ۔ ایسے لوگ جو ہر کسی کام میں
خواہ مخواہ دخیل ہو جاتے ہیں، ان میں ایک خاص وصف ہوتا ہے جسے کسر
نفس کے سوا اور کیا کہا جائے یعنی اس قسم کے لوگوں کو دوسروں کی اختلاف
رائے سے چنداں ملال بھی نہیں۔ اگر چہ وہ اختلاف بڑے تیوروں سے کیا
جائے ۔ مثلاً اگر ان کی رائے ہوئی کہ دری اس طرح بچھانا چاہیے ۔ اور پلنگ
یوں لگانا چاہیے اور میز کا رخ یوں رہے اور دیوار گیریوں کا وہ موقع
ہے اور دوسرے شخص کی آسائیش کا یہ اہتمام کر رہے ہیں۔ ان میں سے ہر
تجویز کو بلا دلیل یا یہ الفاظ کہہ کے صاحب آپ نہیں جانتے مسترد کر دیا۔
ہر ایک میں ترمیم کر دی تو ان کو نہ کچھ خفت ہو گی نہ ملال ۔ ایسے ہی ہمارے
سادہ دل رئیس موضع سجن پور فدوی میاں صاحب تھے ۔
جب گھر کی صفائی اور آہستگی سے فراغت ہوئی اور ہر چیز اپنے اپنے
موقع سے لگا دی گئی ۔ فردی میاں نے فرمایا ۔
لیجئے اور سیر صاحب آپ کا مکان سج سجا گیا اور اب جس چیز کی ضرورت
ہو وہ حاضر کر دی جائے کیوں کہ خدا کے فضل سے سب کچھ ممکن ہے ۔ فقط
آپ کے اشارے کی دیر ہے ۔
مرزا صاحب :- آپ کی عنایت کافی ہے۔ یہ سامان بھی میری ضرورتوں سے
زیادہ ہے اور جو کچھ ضرورت ہو گی عرض کر دیا جائے گا۔۔
یہ آخری جملہ مرزا صاحب نے اس خیال سے کہا تھا کہ تھانہ دار صاحب
نے پہلے ہی کہا تھا کہ گھوڑا فردی میاں کی کوشش سے بہت جلد اور کفایت
سے مل جائے گا۔ مگر فردی میاں کو سلسلہ کلام کے طول دینے کا
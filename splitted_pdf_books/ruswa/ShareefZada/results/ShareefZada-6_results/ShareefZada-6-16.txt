۱۳۰
لوگوں سے ملتے رہتے ہیں وہ کسی قدر مزاج شناس شناس ہو جاتے ہیں۔ وہ
آئیں گے ضرور خواہ ان کے مکان میں رہیے خواہ نہ رہیے ۔ مگر جب
آپ منہ نہ لگائیں گے دو چار منٹ ٹھہر کے چلے جایا کریں گے ۔ آپ
کا ہرج ہی کیا ہو گا ۔ دوسرے ایک فائدہ بھی ہوتا ہے وہ یہ کہ جس
چیز کی ضرورت ہو (مسکرا کے) خواہ کیسی ہی ضرورت کیوں نہ ہو، یہ
مہیا کر دیتے ہیں اور لطف یہ کہ بکفایت - مرزا صاحب پنڈت
جی کے اس موقع پر مسکرانے سے کسی قدر بدظن ہو گئے تھے ۔ مگر
پنڈت جی نے اپنی تقریر کو اس طرح جاری رکھا۔
پنڈت جی :۔ مثلاً اب حال فی الحال تو آپ کو گھوڑے کی ضرورت ہوگی۔
وہ آپ کی معرفت بہت جلد اور کفایت سے مل سکے گا۔ ماہواری
غلہ ، گر ، گھی ، راب جس شئے کی ضرورت ہوگی ان کی معرفت مل
جایا کرے گی۔ اسباب ضروری مثل پلنگ ، میز ، کرسیاں ، دریاں
برتن ، باسن ، یہ سب ان ہی سے منگوائیے گا۔
مرزا صاحب :- مگر ان سب کا معاوضہ کیا دینا ہوگا ؟
پنڈت صاحب :- کوئی معاوضہ نہیں ۔ صرف دہی چند منٹ ہرج اوقات
جو ان کے آنے سے ہو گا ۔ یا اگر کچھ کمیشن وغیرہ لیتے ہوں تو اس کا
علم نہیں۔
مرزا صاحب : اچھا ۔ اگر کمیشن لے کے عمدہ شے بہم پہنچا دیتے ہیں تو
یہ کچھ ایسا معیوب نہیں۔
پنڈت جی :۔ ہاں بس یہی سمجھ لیجیے ۔ میرا جہاں تک خیال ہے آپ کو ان
کی ذات سے کوئی ضرر نہیں پہنچ سکتا۔ ممکن ہے کہ کچھ فائدہ
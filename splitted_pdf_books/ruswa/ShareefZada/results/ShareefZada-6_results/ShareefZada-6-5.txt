۱۱۹
تعریفیں کرتے ہو۔ ذاکر میں کیا برائی ہے۔ پڑھنا لکھنا تقدیر سے۔ باقر
پڑھا کیا ہے ۔ وہی گیٹ پٹ انگریزی کچھ پڑھا ہو مگر اتنے سن میں وہ
غرور ہے کہ معاذ اللہ یہ ساری باتیں ماں کی ہیں۔ بادا بیچارے تو جب
گھر میں آتے تھے، مجھے جھک جھک کے سلام کرتے تھے۔ صاحبزادے
جو آئے تو نہ سلام علیک نہ کسی سے پوچھنا نہ کچھنا۔ ہاں۔ اماں کے کلیجے
میں بیشک گھسا رہتا ہے۔
میاں :۔ باقر کیا جانے تم کون بلا ہو جو تمہیں سلام کرتا۔ بچپنے سے وہ باہر رہا۔
کسی عزیز کنبہ کو اس نے دیکھا ہوتا تو وہ جانتا ۔
بیوی :۔ اچھا ۔ وہ میں تو بد زبان مگر تم اپنی زبان کو دیکھو تم کون بلا ہو)
تم خود بلا بھوت ، پلیت ہو گے ۔
میاں :۔ اچھا۔ وہ میں ہی سہی۔ میں نے تو ایک بات کہی۔ باقرتم کو کیا جانے؟
بیوی :۔ اچھا۔ اس سے کیا ہے تم باقر کی اور اس کی ماں کی غلامی کردو ہم نہیں کرتے۔
میاں :۔ اگر ہم اشراف ہیں تو ضرور با قر کی اور باقر کی ماں کی بلکہ ان کے گھر کے
غلاموں تک کی غلامی کریں گے چھوٹے بھیانے تو ہمارے ساتھ وہ
احسان کیا ہے کہ تمام عمر اس بار سے سر نہیں اٹھا سکتے۔ ایک تم بے
احسانی ہو کہ چھوٹے بھیا کے بیوی بچوں سے جلتی ہو۔
بیوی :- موئی پندرہ روپی کی نوکری کے لیے تم جوتیاں کھاؤ۔ اور کسی کو کیا
غرض ہے۔ ہم تو یہ خیال کرتے ہیں کہ آخر عزیز کنبہ ہوتا کس لیے ہے؟
ایک سے ایک کا کام نکلتا ہے ۔ دوسرے وہ ایسا احسان ہی کیا کیا ۔
جس کے لیے تم بچھے جاتے ہو یہی نا پندرہ روپی کا نو کر کرا دیا پھر
شہر چھڑا دیا ۔ گھر چھڑوا دیا ، بار چھڑوا دیا اور کچھ تنخواہ انھیں اپنی گرہ
سے کوئی امر خلاف صدق نہیں ہوا۔ اس میں صاحب کا کیا گناہ تھا کہ ان کی نوٹ
ایک غلط کر دی گئی ۔ جو لوگ ان معاملات سے واقف تھے ان کی یہ رائے تھی
کہ صاحب کو مرزا کے ساتھ کچھ رعایت کرنا تھی ۔ اگر چہ صاحب کو مثل ہیڈ کلرک کے
اس کی خوشی نہ تھی کہ مرزا قید ہو جائیں ۔ مگر مرزا کے قید ہو جانے پر صاحب کو کچھ
افسوس بھی نہ تھا۔ افسر اور ماتحت میں ضرور ہے کہ کسی قدر ہمدردی ہو۔ محض قانونی
تعلق سے کام نہیں چل سکتا۔ یہ ہمدردی دو طرح سے پیدا ہو سکتی ہے ۔ ایک تو
جائز طریقے سے ۔ وہ یہ کہ ماتحت کار گذار ہو اور افسر قدر شناس ۔ اور دوسرے بطور
نا جائز ۔ وہ یہ کہ ماتحت خوشامدی ہوا اور افسر خوشامد پسند. نه صاحب خوشامد پسند
تھے نہ مرزا خوشامدی ۔ مرتا کار گذار ماتحت تھے اور صاحب قدر شناس مشہور تھے۔
مگر ہیڈ کلرک صاحب نے واقعات پر ایسا پردہ ڈال دیا تھا کہ مرزا کو اپنی کارگزاری
دکھانے اور صاحب کو قدر شناسی کرنے کا موقع نہ دیا۔ مرزا کو اس کی بھی پروانہ
تھی۔ اس لیے کہ یہ اکھٹر آدمی تھے ۔ یہ صرف اپنا کار منصبی کر کے خوش ہوتے تھے
کار منصبی کا عوض اپنی تنخواہ کو سمجھتے تھے۔ اس کے لیے کسی قسم کے صلے یا ستایش
کو ضعف طبیعت خیال کرتے تھے ۔ ان کی ششماہی کارگزاری کی رپورٹوں
میں ان کے گذشتہ افسروں نے سطریں کی سطریں تعریف میں لکھی تھیں سوائے
اس ششماہی کے جس میں برا بھلا کچھ نہ لکھا گیا تھا اور اس کے بعد بھتہ بند
کر دیا گیا تھا۔
معاملات کی یہ صورت تھی۔ جب مقدمہ قائم ہوا ۔ اب صرف پچار دن اور
باقی ہیں۔ ہر شخص جس کو ان سے تعلق خاطر تھا ، اسی افسوس میں تھا کہ مرزا مفت بھنے
مرزا بے چارے خاموش ہیں کہ شکوہ نہ شکایت تقدیر پر شاکر ہیں ۔
ناکامی امید بھی ہے رحم کے قابل مایوس ہیں ایسے کہ دعا بھی نہیں کرتے
۶۲
گھر پر پہنچتے ہی اپنے بھائی مگا سے کل واقعہ بیان کیا۔ مگا نے دوسرے
دن صبح کو مرزا صاحب سے یہ سب حال کہا ۔ چلیے رام دین معہ چھٹے کے طلب
ہو گئے۔ یہی شہادت مرزا کی برتیت کے لیے کافی تھی لیکن ایک امر خدا ساز
واقع ہوا۔ شیو بہاری اور رام دین کی تقریر اگر چہ چنداں دلچسپ نہ تھی۔ مگر
مرزا صاحب کے ایک دوست نے اس کو لکھئی سے دوبارہ سنا اور اسے
قلم بند کر کے رام دین کے آگے دہرا دی اور انگریزی میں ترجمہ کر کے اخبار
میں ابھیجدی ۔ یہ اخبار صاحب سپرنٹنڈنٹ انجینیر کی نظر سے بھی گذرتا تھا۔ انھوں
نے جو اس کو پڑھا اسی وقت اپنی فائل سے ایک ڈیمی آفیشل چھٹی صاحب ایکزیکیو
انجینیر کی نکال کے دیکھی۔ اس میں سیتا نالے کے ملاحظہ کا کچھ ذکر تھا۔ اس
میں فی الواقع کے رمئی از مقام شیو دین کھیڑہ تحریر تھا ۔ صاحب موصوف نے
اسی وقت ایک چھٹی ایکزیکٹیو انجینیر کو اور ایک صاحب سشن جج کو تحریر
کی۔ اب مقدمہ کی صورت بدل گئی ۔ مرزا نہایت عزت کے ساتھ ہی ہوئے۔
شیو بہاری پر الٹا مقدمہ چلا ۔ بچا سات برس کو گئے ۔ ہیڈ کلرک پھنس ہی گئے
ہوئے مگر جعل بنانا ثابت نہ ہو سکا ۔ اس علاقہ سے تبدیل کر دیے گئے۔
مرزا وہیں رہے ۔ چند ہی روز بعد صاحب کی بھی تبدیلی ہوئی۔ دوسرے صاحب
جو آئے ان سے مرزا سے خوب موافقت رہی اور سپر وائزر کے عہدے تک
ترقی ہوئی۔

احباب
ایک حکیم کا قول ہے کہ انسان کے ذہن کی ترقی کے دو سبب ہیں ایک
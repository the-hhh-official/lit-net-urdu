ا
اکثر حق تلفی ہوتی ہے ۔ بہت سے مستحق محروم رہتے ہیں اور بہت سے غیر مستحق
فائدہ اٹھا لیتے ہیں۔ ایک تو اکثر حالات میں افسر اور ماتحت مختلف قوم اور
ملک کے لوگ ہوتے ہیں۔ مثلاً افسر انگلش مین اور ماتحت ہندوستانی مسلمان۔
صاحب بہادر شہر کے باہر بنگلے میں فروکش ہیں۔ ماتحت وسط شہر کی کسی تاریک
گلی میں رہتے ہیں۔ افسر اور ماتحت سے صرف دفتر میں سامنا ہوتا ہے۔ ایک
دوسرے کی سیرت اور اخلاق سے دونوں نا بلد محض معمولی روزانہ کاروبار
سے ماتحت کو اپنی لیاقت کے اظہار کا بہت ہی کم موقع مل سکتا ہے مثلاً
اسی محکمہ تعمیرات میں ایک پل یا کو بھٹی کا تخمینہ ایک عام درجہ کا اسٹیمیٹر بھی
تقریباً اتنے ہی وقت میں کر سکتا ہے جتنی دیر میں ایک اعلیٰ درجہ کا لائق انجیر
تخمینہ کرتا ہے۔ یہ ایک معمولی کام ہے۔ اس قسم کے کام دفاتر میں لیے جاتے ہیں۔ اس سے
افسر کو کیوں کہ یہ معلوم ہو سکتا ہے کہ مرزا عابد حسین کی استعداد اور ذہانت
اس سے زیادہ قابل قدر ہے جس کا اندازہ ان کے بشرہ ، قیافہ اور معمولی
انداز کارگزاری سے کسی انگلش مین نے کیا ہے۔ ادائے حقوق کے لیے
معقول پیمانہ معین ہونا چاہیے۔ نہ یہ کہ ایسا امر اہم محض بخت اتفاق کے
حوالے کر دیا جائے۔
یہ ایک قسم کی قرعہ اندازی ہے ۔ ممکن ہے کہ قابل قدر صفات پر
ان صاحبوں کی نگاہیں نہ پڑیں جن کی قدر شناسی پر کسی کے حقوق کا فیصلہ
منحصر ہے۔ یہ سچ ہے کہ افسران محکمہ جات ہائی کورٹ کے چیف جسٹس
کی سی کیاقت کے نہیں ہو سکتے۔ لیکن جس کی حق تلفی ہوئی اس کو ایسے
ہی چیف جسٹس کی ضرورت تھی ۔ افسوس کہ ایک شخص کی عدم لیاقت سے
دوسرے کا نقصان ہو۔ مگر ایسا ہوتا ہے۔ ہم اس بات کا فیصلہ نہیں کر سکتے
DA
مرزا کا بیان ہے کہ میں نے اس باب میں خدا سے کسی قسم کی دعا نہیں کی ۔
میرا خیال تھا کہ میرا عقیدہ ہے کہ خدا مجھ پر میرے ماں باپ سے زیادہ مہربان ہے۔
وہ دانائے راز اور کارساز ہے۔ اس حالت میں جو میرے حق میں مناسب ہوگا
وہی کیا جائے گا ۔ مرضی مولیٰ انہ سمہ اولی ۔ اس خیال سے دعا کچھ ضروری نہیں ۔
رہی یہ بات کہ دعاء سے شانِ عبودیت ظاہر ہوتی ہے ۔ اس کے واسطے
دعائے قنوت اور دیگر ادعیہ جو نماز میں داخل ہیں کافی ہیں۔ ہماری رائے
اس امر میں مرزا کے خلاف ہے ۔ اس لیے کہ سوائے اظہار عبودیت کے ایک
قسم کا خلوص بھی دعا سے پایا جاتا ہے ۔ خیر اس موقع پر اس مسئلہ پر زیادہ بحث سے
کرنا ہم کو منظور نہیں ۔ مرزا کی سیرت کا بیان من و عن مطلوب ہے۔

مرزا کی قسمت کے فیصلے میں تین دن باقی ہیں ۔ شیو بہاری ٹھیکیدار اصل
مستغیث اور رام دین ایک اور ٹھیکیدار دونوں شراب خانے میں بیٹھے ٹھیرا
اڑا رہے ہیں اور یہ باتیں ہو رہی ہیں ۔
رام دین :- کہو اس مقدمہ میں کیا ہوا ؟
شیو بهاری :- کون مقدمہ ؟ مرزا دانا ؟
رام دین :- دہی مقدمہ ۔
شیو بهاری :- مرزا اب نہیں بچتے ۔ آئے چھ سات برس کو ۔
رام دین :- بڑے پین کا کام کیا تم نے ۔
شیو بهاری :۔ کیوں پین کا کام کیوں نہیں آیا ۔ ایسے کا جانا ہی اچھا ہے ۔ آپ
کھائے نہ دوسروں کو کھانے دے یا قسم هہتیا رام دین ۔ جب سے
یہ مرزا اس علاقے میں آیا ، میرا تو دس بارہ ہزار کا نقصان ہو گیا۔
५८
ذات کا کرتا ہے۔ وہاں اس کا مقصود اپنی ذات نہیں ہوتی بلکہ اپنی ذات کا متعالیہ
(رجسے انگریزی میں آئیڈیل کہتے ہیں) مقصود ہوتا ہے۔ یعنی اگر میں ایسا ہوتا جس
کو شاعر بقاعدہ مجاز مرسل یہ فرض کر لیتا ہے کہ میں ایسا ہو گیا۔ تو یہ فخر زیبا
ہے۔ مثلاً یہ شعرہ
لڑاتی ہے فلک سے مجھ کو میری ہمت عالی
تماشا دیکھ لیں زور آزمائی دیکھنے والے
اس شعر میں شاعر نے اپنی ہمت عالی پر فخر کیا ہے مگر یہاں بھی اس نے
اپنی موجودہ حالت کو بیان نہیں کیا۔ بلکہ ایک خلقی قصد کا اظہار کیا ہے۔ معنی
اس شعر کے یہ ہوئے کہ مجھے ایسا ہونا چاہیے کہ اگر مجھ پر آسمانی بلائیں نازل
ہوں تو میں بڑی مردانگی سے اس کا مقابلہ کروں ۔
مگر بات یہ ہے کہ مرزا صاحب کو ابتدائی عمر سے حقیقت میں ضرورت
طبیعی سے کام رہا ہے ۔ عالم خیال کی طرف متوجہ ہونے کا ان کو بہت ہی کم
موقع ملا ۔ پھر اس کے ساتھ ریاضیات کے شوق نے طبیعت کو ملاحظہ حقیقت
کا اور بھی عادی گردیا ، فلسفہ اور شعر ان دونوں سے ان کو کوئی بحث نہ تھی ۔
وہ مجسم تجربہ تھے ۔
جن لوگوں کو محض علوم تجارتی کا شوق ہوتا ہے۔ اگر ان کی طبیعت کو
فلسفہ اور شعر سے مغائرت ہو تو کوئی تعجب نہیں ہے۔ مگر ایسے لوگ مذہب
کی طرف سے بھی بے پرواہ ہو جاتے ہیں لیکن ہمارے مرزا صاحب ایسے
نہ تھے۔ وہ اپنے مذہب میں بہت ہی پختہ تھے ۔ ان کا بیان تھا کہ میں اصول
مذہب میں کوئی امر علوم تجارتی کے خلاف نہیں پاتا۔ اس سے ظاہر ہے
کہ ان کا مذہب بھی تجربی تھا۔ از بسکہ ان کی نشو و نما ایسے مذہب میں ہوئی
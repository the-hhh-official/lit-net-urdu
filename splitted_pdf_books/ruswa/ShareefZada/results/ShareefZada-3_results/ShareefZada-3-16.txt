تمام ملازمت کے زمانے میں مرزا پر بھی ایک سخت مصیبت پڑی تھی
مرزا ہمیشہ نیک نام رہے۔ پہلے پہلے پہل سب اور سیر ہوئے تھے ۔ تیسرے
درجے کے سب اور سیر کی تنخواہ معمولی پلیس روپیہ اور سات روپیہ مہینہ
بھتہ ہوتا ہے۔ بھتہ کے روپے سے زیادہ گھوڑے پر صرف ہوتا ہے۔
بلکہ کچھ تنخواہ سے کھلانا پڑتا ہے ۔ یہ تنخواہ بہ مشکل ایک متوسط درجے کے
شریف آدمی اور اس کے اہل و عیال کے لیے کفایت کر سکتی ہے مگر مرزا
ایسے محتاط آدمی تھے کہ انھوں نے اور ان کی بیوی نے ہمیشہ اصول
کفایت شعاری کی سخت پابندی کی۔ اس وجہ سے کبھی کوئی وقت خرچ
کی طرف سے نہیں ہوئی ۔
مرزا نے تیسرے درجے کی سب اور میری سے لے کر اسسٹنٹ
انجینیر کے درجے تک کی ترقی کی ۔ ان کا ذاتی خیال یہ تھا کہ واقعات پر نظر
کر کے اس سے زیادہ ترقی ممکن نہ تھی ۔ یہ ترقی مرزا کی لیاقت دیکھتے ہوئے
کچھ بھی نہ تھی ۔ مرز اسے کم لیاقت لوگوں کی ترقی اس سے کہیں زیادہ ہوئی ۔
افسوس ہے کہ ترقی کے باب میں بسا اوقات احتیاط اور لیاقت کار گذاری
مفید نہیں ہوتی۔ اس کا کوئی معقول معیار موجود نہیں ہے ۔ ترقی اور منزلی،
افیسر اعلیٰ کی خوشی پر موقوف ہے ۔ محکمہ جات سرکاری میں افسروں اور
ماتحتوں کی تبدیلیاں بہت جلد ہوا کرتی ہیں۔ ان تبدیلیوں کے فوائد سے
ہم اس وقت بحث نہیں کرتے ۔ لیکن ایک ضرر خاص اس سے متصور ہے ۔
وہ یہ کہ افسر اور ماتحت میں کسی قسم کی ہمدردی پیدا ہونے نہیں پاتی۔ ایک
اوسط دیجے کے قدر شناس افسر کو اس کا موقع بمشکل مل سکتا ہے کہ
اپنے ماتحتوں کی دیانت، لیاقت اور کارگذاری کا اندازہ کر سکے۔ اس سے
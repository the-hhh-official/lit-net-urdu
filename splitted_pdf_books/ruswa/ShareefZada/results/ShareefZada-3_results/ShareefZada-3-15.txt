५१
میں طرح طرح کے نمونے کلوں کے جمع کیے گئے تھے ، اسی کے قریب تھا۔ وہاں
سے کسی قدر فاصلے پر اصطبل اور مولیشی خانہ تھا۔ اور اس سے کچھ فاصلے پر
شاگرد پیشہ کے مکان تھے ۔ یہاں فارم اگر چہ علم فلاحت کے تجربوں کے
لیے مخصوص نہ تھا۔ مگر مرزا عابد حسین حسین کشت زار کے کا شتکار ہوں ،
اس کو ایسا ہی سمجھنا چاہیے ۔
کھیتی کا کل کام مرزا عابد حسین خود اپنے ہاتھ سے کرتے تھے۔
جو تائی ، سراون ، سینچائی ، نکائی، غرض کہ کوئی کام سخت سے سخت اور
مشکل سے مشکل ایسا نہ تھا جس میں مرزا نو کروں اور مزدوروں سے زیادہ
کام نہ کرتے ہوں۔ نو کر بھی مرزا نے ایسے رکھے تھے جو کاہلی، حکم عدولی،
بیہودہ حجت ، بڑ بڑا نا جانتے ہی نہ تھے ۔
زراعت کے کام کے لیے جو لوگ نوکر تھے بلکہ کل ملازموں کو خواہ مرد
ہوں یا عورتیں ، ایک طرح مرزا نے ان کو اپنا دائمی شریک بنا لیا تھا۔ پیداوار
کی زیادتی اور کمی کے تناسب سے اتاج حصہ رسدی تقسیم ہوتا تھا۔ اس لیے
ہر شخص جی توڑ کے کام کرتا تھا ۔ محنت اور برکت میں کچھ ایسا لزوم ہے کہ اگر
ان کو مترادف لفظیں کہیں تو بے جا نہیں ہے ۔ اوقات فرصت میں مرزا
اپنی لیبوریٹری میں رہتے تھے ۔ ہر تجربہ اور مشاہدہ قلم بند کیا جاتا تھا ۔
رصد خانے میں جو مشاہدات ہوتے تھے وہ علیحدہ کتاب میں تحریر ہوتے
تھے۔ امور خانہ داری سے مرزا کو کوئی تعلق نہیں تھا اور نہ مرزا اسے پسند
کرتے تھے ۔ جیسا کہ اس سے قبل ہم کہہ چکے ہیں۔ اس کو وہ بیوی کا
فرضی کام سمجھتے تھے ۔ گھر کا حساب کتاب سب وہ لکھتی تھیں۔ بیٹے
بہو کا کارخانہ مرزا نے خود علیحدہ کر دیا تھا ۔
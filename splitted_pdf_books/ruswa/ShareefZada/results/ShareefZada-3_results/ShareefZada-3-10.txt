۶۴
رہتا تھا۔ اس کا لڑ کا مہکولال سعادت گنج میں آڑھتیا ہو گیا مسلمان شریفوں
میں سے ایک صاحب فدا علی نامی جو بچپن میں چند روز تک ان کے ساتھ
لال چر کو دن کے شوق میں شریک رہے ۔ فدا علی نے پڑھ کے کبوتر پالے یہ
اسکول میں پڑھتے تھے ۔ انھوں کے انٹرنس پاس کیا ۔ انھوں نے سولی متری اسی
دن اڑا کے نو از گنج تک بیجی اور قربان علی نے جو اس فن میں استاد تھے ان کے
پندرہ کبوتر مار لیے۔ یہ انجینیر ہوئے ۔ وہ نواب شہنشاہ مرزا کی سرکار میں کبوتر باز
مقرر ہو گئے ۔ جب یہ پنشن لے کے گھر آئے ہیں تو میاں فدا علی نے اس زمانے
میں نوکری چھوڑ دی تھی۔ آخر میں انھوں نے یہ روزگار کیا تھا کہ کبوتر ، بیٹیر ،
بط ، قازیں مول لے کے مٹیا برج روانہ کرتے تھے ۔ محلہ میں ایک نواب صاحب
رہتے تھے ۔ بہو بیگم صاحبہ کے خاندان میں ان کے صاحبزادے سلطان مرزا
چنڈ بنانے میں مشاق ہوئے ۔ بالشت بھر چھینٹا لٹکتا ہوا انھیں کے قوام میں
دیکھا ۔ چھٹن نامے ایک لڑکا ان کے عزیزوں میں تھا۔ اس لئے بٹیر کی چو پنچ
ایسی بنائی کہ شہر بھر میں شہرہ ہو گیا ۔ علی حسین ایک اور ان کا ہمجولی تھا۔ اس
کو ورزش سے شوق تھا ۔ بڑا ہو کے بے بدل ہانکا ہوا ۔ بڑے بڑے شورہ
پشت اس سے ڈرتے تھے ۔ سعادت گنج سے سخاس تک اور وہاں سے
امین آباد تک اس کی دھاک تھی۔ حضرت عباس کا علم ایسا اٹھا یا کہ اتنا اونچا
علم اس سے پہلے شہر میں نہ تھا اور پھر اس طرح کہ ڈولی با ندھی نہ ڈوریاں
لگائیں ۔ ان کے پھوپھی کے دو بیٹوں میں ایک سوزخواں تھا۔ ایک
حدیث خواں ۔
مرزا باقر حسین کے احباب میں سے ایک بزرگ مرزا حمید حسین نامی
اس محلے میں رہتے تھے۔ ان کو شاعری کا محبط تھا۔ حسرت تخلص فرماتے تھے۔
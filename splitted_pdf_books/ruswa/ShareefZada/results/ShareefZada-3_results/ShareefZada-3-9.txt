۶۳
داخلی اور دوسرا خارجی اور پھر ان میں سے ہر ایک کی دو قسمیں ہیں۔ داخلی میں خود انسان
کی ذاتی استعداد اور موروثی قابلیت شامل ہے۔ اور خارجی میں ان اسباب
طبیعی کا ذکر شامل ہے جو وقت پیدایش سے نشو و نما تک انسان کو گھیرے
ہوئے رہتے ہیں۔ اسی کے ساتھ اور نظام معاشرت کی تاثیر شامل ہے۔
یہ چار امر انسان کی سیرت کے جزو اعظم ہیں۔ ہمیں دیکھنا ہے کہ مرزا
عابد حسین کی سیرت پر ان کا کس حد تک اثر پڑا ۔ ذاتی استعداد سے
قطع نظر کر کے جب ہم اور اجزاء کی طرف غور کرتے ہیں تو ہمیں اور لکھنو کے
رہنے والوں میں اور ان میں کچھ زیادہ فرق نہیں معلوم ہوتا ۔ ہاں اتنا ضرور
ہے کہ مرزا با قر حسین ان کے والد مرحوم نے ان کی تعلیم میں حتی الوسع غفلت
نہیں کی ۔ موروثی قابلیت کا یہ حال ہے کہ ان کے خاندان میں سوائے
ان کے اور کوئی ایسا پڑھا لکھا نہ تھا جس کو پڑھا لکھا کہہ سکیں ۔ والد ماجد
ان کے فارسی میں کامل تھے ۔ دادا جان صرف معمولی پڑھے لکھے تھے جیسے
اس زمانے کے شرفاء پڑھے ہوتے تھے اور ان سے جو پہلے لوگ ان کے
اجداد میں تھے وہ سب کے سب ان پڑھ ۔ نا خواندہ (امید ہے کہ مرزا صاحب
ہم کو معاف کریں گے ) اکھڑ سپاہی تھے ۔ ان لوگوں میں پڑھنا لکھنا عیب
سمجھا جاتا تھا اور اس سے پیشتر کا حال نا گفتہ بہ ہے ۔ دشت قیچاق کے
قزاقوں کی حالت سے کون واقف نہیں ہے ۔ نظام معاشرت کی طرف
نظر کرنے سے بالکل میدان خالی دکھائی دیتا ہے ۔ مرزا عابد حسین کے ہم محلہ
ہم عمر لڑکوں میں سے کوئی بھی اس لائق نہ تھا جس کا ذکر ان کے افسانے
کے ساتھ کیا جائے ۔ گھر کے پاس کچھ کہاروں کے گھر تھے۔ ان کے لڑکوں میں
درگا پڑھ کے سرفراز محل کی ڈیوڑھی پر کہاروں کا مہرا بن گیا۔ دیسی بنیا محلے میں
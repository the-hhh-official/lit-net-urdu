۱۹۶
طرح کی اخلاقی برائیوں کا موجب ہوتا ہے۔
نیازمند
رسوا
جناب مرزا صاحب تسلیم !
آپ کو میرے بعض خطوط سے جو اس سوانح عمری کے ساتھ آپ
نے شائع کیے ہیں۔ معلوم ہو گا کہ میں تساوی استعداد کا قائل ہوں۔ جو
خوبیاں ایک فرد بشر میں پائی جاتی ہیں۔ مع بعض قیود کے جن کا ذکر ان
خطوط میں ہو چکا ہے ، ان کو ہر انسان کے لیے عام سمجھتا ہوں۔ اگر
میرا خیال صحیح ہے تو میں کچھ کہہ سکتا ہوں کہ میں بھی موزوں طبع اور
بالقوة شاعر ہوں اور اسی طرح آپ بالقوۃ میکانک ہیں۔ لیکن مجھ
کو بالطبع ان کاموں سے تنفر ہے جو بہت سے لوگوں کا شعار ہو جاتا
ہے۔ چنانچہ آپ خوب جانتے ہیں کہ میں نے اپنے بڑے لڑکے باقر
سلمہ کی تمام امیدوں اور امنگوں کو (جو اس کے ہم عمر نوجوانوں کو
بعد درجہ فضیلت پر فائز ہونے کے عموما ہوا کرتی ہیں ) خاک
میں ملا کر نہ اسے نوکری کرنے دی نہ وکالت کا امتحان پاس کرنے
دیا۔ بلکہ اچھا خاصا ہر وا ہا بنا لیا ۔ اب وہ ماشاء اللہ زراعت کے
کاروبار میں مجھ سے بہتر ہو گیا ۔
دماغی ورزش کا سرمایہ بھی میں نے اس کے لیے کافی طور سے
فراہم کر لیا تھا۔ اب اس کے بعض ترجمے عربی کتابوں کے انگریزی
زبان میں ولایت پہنچے۔ یقین ہے کہ عنقریب شائع ہو کر آپ
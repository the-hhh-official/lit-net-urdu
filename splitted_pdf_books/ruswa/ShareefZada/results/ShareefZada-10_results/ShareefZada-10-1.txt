۱۹۵
جناب مولوی بشیر الدین احمد صاحب ام ۔ اے ۔ دام الطافیہ تسلیم !
آپ کا خط مرسلہ آیا۔ واقعی آپ کی رائے بہت صحیح ہے ۔ اور یہ اُمور میں پہلے
ہی سمجھے ہوئے ہوں ۔ مگر جب کسی امر کی خوبی متحقق ہو جائے اس کو صرف
اس خیال سے کہ لوگ قدر نہ کریں گے ۔ ترک کر دینا ہمت سے بعید ہو۔
اب تو یہ کام میں نے شروع کیا ہے اور خدا چاہے تو پورا بھی ہو جائے گا۔
اور رفتہ رفتہ قدر دان بھی نکل آئیں گے ۔ میں نے اپنے سرمائے کا ایک
جز اس مطلب کے لیے علیحدہ کر دیا ہے۔ اس سے یہ کتا بیں چھاپ کر
رکھ لی جائیں گی اور وقتا فوقتا بکتی رہیں گی ۔ بفرض محال جو کچھ آمدنی اس
کام سے ہوگی۔ اس میں میں نے اپنا کوئی حصہ نہیں رکھا بلکہ وہ اسی مقصد
کے لیے صرف کیا جائے گا۔
افسوس یہ ہے کہ میں ایک قلیل البضاعت شخص ہوں ۔ صرف پانچ
ہزار روپیہ اس کار خیر کے لیے میں وقف کر سکا۔ چندہ مانگنا میری چڑھ
ہے۔ میں اُسے بُرا نہیں سمجھتا۔ مگر یہ کام مجھ سے نہیں ہو سکتا۔ جو اپنے سے
ہو سکا وہ میں نے کر دیا۔ شاید آپ نے سنا ہو گا کہ میں نے ویسٹر ڈکشنری
کو بھی اردو میں ترجمہ کرنا شروع کیا ہے ۔ اگر یہ کام بخیرو عافیت ختم ہو گیا تو
گویا گل علوم کا ترجمہ اردو میں ہو گیا ۔ اس لیے کہ شاید آپ کو انکار نہ ہوگا
کہ نہ صرف مجھ کو بلکہ ملک میں اکثر صاحبوں کو مثل میرے ترجمہ علوم کا شوق
ہے۔ لیکن اکثر ترجمہ بے تکے ہوتے ہیں یا یوں کہیے کہ ہر ترجمے کا ایک
جدا گانہ تک ہوتا ہے۔ اس میچ ڈکشنری کے ترجمہ ہو جانے سے ایک ذخیرہ
معنوں کا (جن میں سے اکثر میری گڑھی ہوئی ہوں گی) زبان اردو میں مہیا
ہو جائے گا۔ جب تک کوئی کام انجام کو نہیں پہنچتا اسکو منصوبہ مجھنا چاہیے۔
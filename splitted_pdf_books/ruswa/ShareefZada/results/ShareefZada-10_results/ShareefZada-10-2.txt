۱۹۶
خلاصہ یہ کہ ابھی تو یہ سب منصوبے ہیں۔ جب کوئی کام انجام کو پہنچے تو
طبیعت کو کشفی ہو۔ زیادہ نیاز -
خادم
عابد - لکھنؤ
مرزار سوا کا خط مرزا عابد حسین کے نام
مخدومی و مکرمی مرزا عابد حسین صاحب دام فیوضہ تسلیم !
الحمد للہ آپ کی سوانح عمری تمام ہوئی اور حسب الحکم آپ کے میں
نے اس میں سے اشعار کو بالکل محذوف کر دیا ۔ خطوط کی نقلیں بھی ہو گئیں۔
صرف ایک بات باقی ہے اور وہ یہ ہے کہ اس سوانح عمری کا اختتام
آپ ہی کے کلام پر ہو ۔ لہذا مترصد ہوں کہ بجواب رقیمہ ہذا اس امر
اہم سے مطلع فرمائیے کہ شعر و شاعری سے آپ کو اس قدر تنفر کیوں ہے؟
آپ یہ سمجھ سکتے ہیں کہ میرا یہ سوال آپ سے کچھ ایسا بیجا نہیں۔ ہے۔ اس
لیے کہ میری عمر کا ایک بہت بڑا حصہ اس خبط میں بسر ہوا ہے۔ اس امر
کے لکھنے کی مجھے کوئی ضرورت نہیں ہے کہ آپ اپنی رائے نہایت بے
تکلفی سے ظاہر فرمائیں گے ۔
اس امر کی نہ کسی کو آپ سے توقع ہے اور نہ ہونا چاہیے کہ آپ
کیسی امر میں کسی کی مروت کریں گے ۔ اس لیے کہ آپ مجھ سے بارہا فرما
چکے ہیں کہ مروت کا مفہوم عام ایک خلقی ضعف ہے اور یہ ضعف طرح
۸۳
سوا اور کسی قسم کا سامان نہیں کیا گیا ۔ نہ رنڈیاں ناچیں ۔ نہ بھانڈ بھگیتوں کو بلایا ۔
لڑکے کی شادی میں تو دونوں طرف کا اختیار خود ان ہی کو تھا ۔ سکینہ
کے خالو برائے نام شریک ہو گئے تھے اور جو کچھ انھوں نے سکینہ کو اپنی خوشی
سے دیا اس کو نہایت ہی شکر گزاری سے منظور کر لیا۔ لڑکی کی شادی میں یہ
شرط پہلے ہی کر لی گئی تھی کہ مانجھا ۔ ساچق - برات بطور متعارف نہ ہو گا۔ صرف
شرعی عقد کیا جائے گا۔ دولھا کی ماں کو ڈومنیوں کے بلوانے پر بہت اصرار
تھا مگر مرزا صاحب نے ہرگز منظور نہ کیا۔ شربت پلائی کی رسم کو مرزا بہت ہی
برا جانتے تھے ۔ اس لیے اکثر عزیزوں اور دوستوں سے بگڑ گئی ۔ مگر مرزا ان
لوگوں میں نہ تھے جن کو کسی امر معقول میں نظامِ معاشرت کی متابعت میں
کوئی عذر نہیں ہے ۔ الا ان امور میں جو خلاف خدا در سول یا خلاف عقل ہوں۔
امور جائز میں ہم نظام معاشرت کی اسی طرح فرماں برداری کریں گے جس
طرح سلطنت کے قانون کی یا تشریع کے احکام کی ۔ مگر جو رسم اور قانون کے
خلاف ہوگا۔ اس میں نظام معاشرت کا مقابلہ پوری قوت سے کیا جائے گا۔
لڑکے لڑکیوں کی شادیوں کے بعد مرزا بہت ہی سبکدوش ہو گئے ۔ اب انھوں
نے وہ طریقہ زندگی اختیار کیا جس یہ دنیا میں بہشت کا لطف آتا تھا۔
بشرطیکہ بہشت میں طبعی محنت بھی اسباب عیش میں داخل ہو ۔ مرزا کا
یہ خیال تھا کہ بغیر محنت کے زندگی بسر ہی نہیں ہو سکتی۔
اب انھوں نے لکھنو کے قریب ایک موضع میں ایک قطعہ زمین خود
کاشت کیا ۔ سال میں صرف دو ایک مہینہ لکھنو میں رہتے تھے ۔ باقی تمام سال
گویا وہیں گھر تھا۔ شہر میں مرزا کا دل نہ لگتا تھا اس لیے کہ یہاں ان کی ڈسپی
کا کوئی سامان مہیا نہ تھا۔ ان کے دو شغل تھے ۔ ایک مشقت ۔ دوسر نے
۸۵
سے آدھی رات بلکہ اس سے کچھ زیادہ دیر تک اپنا اور اپنے ساتھیوں کا وقت
ضائع کرنے کے سوا ان کو کوئی اور کام نہ تھا۔ صبح کو ماشاء اللہ اس وقت
سو کے اٹھتے تھے جس وقت کالج کا گھنٹہ بجتا تھا۔ یعنی ساڑھے دس بجے۔
پھر اس وقت بھی اگر ان کا شاہانہ مزاج درست ہوا تو کالج گئے ورنہ بارک
ہی میں پڑے رہے ۔ ماہواری امتحانوں میں کتا بیں دیکھنا قسم تھا۔ صرف
امتحان سے ایک دن پہلے جب طلباء آپس میں بیٹھ کر مباحثہ کیا کرتے تھے۔
اس میں خوف خدا کر کے شریک ہو جاتے تھے۔ مگر نہیں معلوم کیا خدا کی
قدرت تھی کہ کسی امتحان میں فیل نہ ہوئے ۔ صرف پاس ہونے بھر کے
مارکس ( نمبر ) مل جایا کرتے تھے ۔ حضرت کو اس کا فخر تھا۔ سالانہ
امتحان میں خدا خدا کر کے پاس ہو گئے اور ایک سال کے لیے سید صاحب
کو اپنے حال پر چھوڑ کے کالج سے نکل آئے۔ نوکری پر بھی ایشیائی
شاعری کا زہر بلا اثر اور ان کے ملزدم کاہلی ، بے پروائی ، بد دماغی کو لیے
ہوئے پہنچے ۔ بھلا ایسوں سے نوکری کیا ہوتی ۔ ڈیڑھ دو برس کے بعد موقوف
کر دیے گئے۔ پھر ستیل سرکاری ملازمت نہ ملی ۔ خدا جانے کس طرح ہیں اور
کیونکہ ہیں ۔ ان حضرت کے کالج سے نکل آنے کے بعد سید صاحب کا پیچھا چھوٹا۔
اب سید صاحب نے مستقل محنت کرنا شروع کی ۔ دوسرے سال کے امتحان
میں بورڈ کی کالج کا آخری امتحان ہے) دوسرے درجہ میں پاس ہوئے اور ایک
مضمون میں انعام بھی پایا۔ اس کے بعد محکم نہر میں لازم ہوئے اور اس محکم میں اب
بھی اعلیٰ درجے کے عہدے پر ہیں میں پہلے ایک مقام پر لکھ چکا ہوں کہ مرزا
عابد حسین نے انجینیری کا امتحان آپ ہی کی رائے سے پاس کیا تھا۔ بلکہ اس
امتحان کے پاس کرنے میں آپ نے بڑی مدد کی پیمایش ولیوں ، نقشه کشی،
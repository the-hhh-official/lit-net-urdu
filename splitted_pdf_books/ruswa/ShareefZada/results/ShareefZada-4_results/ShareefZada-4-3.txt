LL
یہ یادر ہے کہ حکیم مطلق کا کوئی فعل (معاذ اللہ) عبث نہیں ہے۔ انسان اعلیٰ درجے
کے مصنوعات انہی میں سے ہے بلکہ مذہب اور حکمت اس سے زیادہ کا دعویٰ
کرتے ہیں اور انسان کو اشرف المخلوقات ٹھہراتے ہیں پھر اس کا خلق بوجہ اولی
عبث اور لغو نہیں ہو سکتا۔ اس کے بعد یہیں اپنے افعال پر غور کرنا چاہیے
کہ آیا ان سے ایسا معلوم ہوتا ہے کہ جس مقصود کے لیے ہم پیدا کیے گئے
ہیں ، وہی کام ہم کرتے ہیں یا نہیں ۔ اگر ایسا نہیں ہے تو حیف ہے ۔ اب
یہ کیونکر معلوم ہو کہ ہم کس کام کے لیے پیدا کیے گئے ہیں ۔ جن
لوگوں کو عقل سلیم ہے وہ اپنے استعدادات اور قومی سے خود ہی اس
کو حل کر سکتے ہیں۔ اس طرح سے کہ جب آنکھ کھول کر عالم کو دیکھتے
ہیں اور اشیاء کے باہمی تعلقات پر نظر کرتے ہیں اور چیزوں کا تعلق
اپنی ذات کے ساتھ اور اپنی ذات کا تعلق دوسری چیزوں کے ساتھ
دیکھتے ہیں۔ اب ان چیزوں میں ذوی العقول اور غیر ذوی العقول دونوں
شامل ہیں۔ ہمارے تعلقات دونوں سے ہیں اور جس سے ازروئے جنبیت
اور نوعیت کے تقارب بڑھتا جاتا ہے ۔ اُس کی نسبت سے تعلقات بھی
زیادہ ہوتے جاتے ہیں۔
میاں بیوی کا تعلق بالکل انوکھا ہے ۔ اس کو محدود کرنا سخت
مشکل ہے مگر بعض حیثیتوں سے تمام تعلقات پر اس کو تفوق ہے ۔ ہم نے
اکثر دیکھا ہے کہ اکثر صورتوں میں یہ دونوں اپنے فرائض کو نہیں سمجھتے ۔
اس سے طرح طرح کی خرابیاں واقع ہوتی ہیں۔
متاخرین میں سے ایک حکیم کا یہ خیال ہے کہ میاں بیوی دونوں کو
خود مختار ہونا چاہیے ۔ ہر واحد کے معاملات اور مال علیحدہ علیحدہ ہوں،
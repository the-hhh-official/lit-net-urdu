۸۹
یک بینی و دو گوش ہو جائے تو اس سے کنارہ کشی کرے اور تنہا اس کی لیاقت
نہ رکھتا ہو تو جعلیوں کی کمپنی میں شرکت کرے اور جو کچھ روپیہ پاس ہو تو جعلی
مقدموں میں روپے سے مدد دے ۔ روپیہ نہ ہو تو پیردی دوڑ دھوپ سے
اپنا ایک حصہ مستقل کمپنی میں قائم کرلے ۔
یہ سب صورت میں ایسی ہیں کہ نظام معاشرت میں عزت باقی رہے اور
روپیہ پیدا ہو ، اور اگر کوئی خدا نخواستہ کوئی پیشہ کر گیا یا کسی قسم کا ہنر سیکھ کے
اس سے اخد معاش کرنے لگا تو لوگوں کی نگاہوں میں ذلیل ہو جائے گا یہاں
تک کہ لڑکے لڑکی کی شادی بیاہ میں دقتیں پیش آئیں گی۔ چھوٹی امت والوں میں
شمار کر لیا جائے گا۔ خواہ وہ کیسا ہی شریف النسل اور شریف الذات کیوں نہ ہو۔
یہ امور جو یہاں لکھے گئے ہیں۔ اس کو ناظرین مذاق نہ سمجھیں۔ یہ بالکل واقعات
ہیں۔
غرض کہ ہمارے مرزا صاحب کے عزیز مرزا فراحسین اسی قسم کے لوگوں
میں سے تھے جن کے ایسے خیالات ہوتے تھے اور اپنے خیالات کے بدولت
یہ اور ان کے بال بچے طرح طرح کے مصائب میں مبتلا تھے۔
جس زمانہ میں مرزا صاحب ضلع میرٹھ میں اسٹنٹ انجینیر تھے۔ مرزا
فدا حسین بصیغہ مرثیہ خوانی اسی ضلع میں ایک رئیس کے مکان پر تشریف
گئے۔ مرزا صاحب بھی محرم کی مجلسوں میں وہاں جایا کرتے تھے۔ وہیں ملاقات
ہوئی ۔ مرزا ندا حسین کو بلحاظ قرابت ایک دن اپنے علاقہ پر مہمان کیا۔
دعوت کی ۔ ایک روز خود اپنے مکان پر مجلس کر کے مرزا صاحب سے پڑھوایا۔
وقت روانگی مرزا صاحب کو رئیس کی سرکار سے پچیس روپے وصول ہوئے۔
مرزا فرا حسین کے افلاس کا حال کچھ پوشیدہ نہ تھا۔ مرزا عابد حسین نے ایک محلس
١٧٥
اگر تم غور کرو گے تو تم پر واضح ہو جائے گا کہ دنیا میں جس طرح حد سے
زیادہ حسین آدمی کم ہوتے ہیں۔ اسی طرح حد سے زیادہ بدصورت بھی
کم ہوتے ہیں ۔ یہ جو ایک مشہور مثل عورتوں کی زبان زد ہے جو وہ عورتوں
کے حسن ظاہری کی نسبت کہا کرتی ہیں ۔ مثلاً فلاں لڑکی آدمی کا بچہ ہے؟
یعنی نہ غیر معمولی حیثیت سے حسین ہے نہ بدصورت ۔ ذہن اور مادہ کی
معاونت کا مسئلہ بالکل منقح ہو چکا ہے ۔ شاید علم نفس کے پڑھنے کے
بعد تم کو اس مسئلہ میں کوئی شک نہ رہا ہو گا۔ تو اسی کلیہ کو تم ذہنیات میں
بھی منطبق کر سکتے ہو۔
حاصل کلام کا یہ ہے کہ جس طرح وہ لوگ کمیاب ہیں جو حد سے زیادہ
عقیل ہیں اسی طرح وہ لوگ بھی شاذ و نادر ہیں جو حد سے زیادہ بیوقوف
ہوں ۔ ایڈیٹ کے دماغ کی بناوٹ ہی سے اس کا ایڈیٹ ہونا ظاہر
ہو جاتا ہے ۔ اس سے چند اور قضایا کو واسطه گردان کر یہ امر بخوبی ثابت
ہو سکتا ہے کہ فطرت نے ہر اوسط درجے کے انسان کو اوسط درجے
کی قابلیتیں عطا کی ہیں۔ مثلاً لوگ کہتے ہیں کہ موزوں طبعی خدا داد
ہے۔ اس میں کوئی شک نہیں ، لیکن میں کہتا ہوں کہ اس خدا داد
قابلیت میں کل انسان شریک ہیں کسی میں کم اور کسی میں زیادہ ۔ اس
کے امکان سے مجھے انکار نہیں کہ ایک بہت ہی قلیل تعداد از روئے
خلقت غیر موزوں طبع ہو۔
یقین ہے کہ تم میری تقریر کا منشاء سمجھ گئے ہو گئے ۔ یہ مسئلہ بہت
اہم اور قابل غور ہے۔ اس لیے میں اس پر زیادہ تر توجہ چاہتا ہوں ،
اور یہ بھی بتائے دیتا ہوں کہ اس مسئلہ کو میں کیوں اہم کہتا ہوں ۔
،
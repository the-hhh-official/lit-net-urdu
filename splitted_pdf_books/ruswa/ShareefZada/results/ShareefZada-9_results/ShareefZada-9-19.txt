۱۹۳
فعل سمجھتا ہوں۔ میرا یہ اعتقاد ہے کہ بس ایسا ہی ہونا چاہیے تھا جیسا کہ ہوا۔
ر قیمه دعاء
عابد
ان خطوط کے علاوہ اور بہت سے خطوط مرزا صاحب کے نام آئے اور
ان کے جواب لکھے گئے اور ہر ایک خط ان میں کسی نہ کسی مسئلہ علمی کی بحث
پر ہے۔ مگر ابھی دستیاب نہیں ہوئے اور اسی طرح وہ مضامین جو وقتا فوقتا
انہوں نے لکھے ہیں۔ آئندہ جب دستیاب ہو جائیں گے تو ہم ان کو بطور مکاتبات
مرزا عابد حسین صاحب علیحدہ چھاپ کر شائع کریں گے۔
محسن قوم مرزا عابد حسین صاحب دام برکاتہ تسلیم ! خدا آپ کی ہمتوں
میں برکت دے۔ میں نے سنا ہے کہ آپ اکثر بے کار آمد علموں کا ترجمہ فرمار ہے
ہیں۔ واقعی اس سے قوم اور ملک کو بڑا فائدہ پہنچے گا اور جیسا کہ آپ کا خیال
ہے اردو زبان کی ترقی بھی اس میں متصور ہے۔ خدا آپ کو جزائے خیر دے۔
جس قدر کتابیں طبع ہوتی جائیں۔ اس کی ایک ایک جلد بذریعہ
ویلیو پے ایبل پارسل مجھ کو روانہ فرماتے رہیے بلکہ میرا شوق تو یہ چاہتا ہے کہ جس
قدر اجزاء جس کتاب کے چھتے جائیں وہ مجھ کو پہنچتے جائیں۔
اس معاملے میں آپ کے ساتھ متفق ہوں۔ جب تک علوم ہماری زبان
میں نہ آئیں گے ملک اور قوم کی ترقی نہیں ہو سکتی۔ مگر ایک امر قابل گزارش
ہے۔ اسے نہایت ادب کے ساتھ عرض کرتا ہوں۔ وہ یہ ہے کہ مجھے خوف
ہے کہ یہ تر مجھے جو آپ فرما رہے ہیں اور ضرور ہے کہ صرف کثیر سے چھاپے
جائیں۔ اس کے خریدار ملک میں بہت کم لوگ ہوں گے۔ کیونکہ ملک میں
دو قسم کی درس گاہیں ہیں۔ ایک انگریزی ۔ ان میں علوم انگریزی زبان
۱۹۱
بات اس ملک کے باب میں عرض کیے دیتا ہوں جہاں کا میں بھی رہنے
والا ہوں اور آپ بھی۔ یعنی یہ کہ ہندوستان جنت نشان ۔ عورتوں کا پردہ
تو ایک طرف میری رائے تو یہ ہے کہ اگر اخلاق کی درستی منظور ہے تو مرد
بھی پردے میں بیٹھیں۔ شہروں کی گلیوں میں جو فحش گالیوں کی بوچھار ہر چہار
طرف سے رہتی ہے۔ خدا نہ سنوائے ۔ آزادی خیال کے ساتھ بے غیرتی
مشروط نہیں ہے۔ پہلے اپنے ملک کے اخلاق کو اس درجہ پر لائیے کہ لوگ
عفت کے مفہوم کی قدر کریں اور سلف رسپیکٹ کا خیال پیدا ہو۔ پھر عورتوں
کے پردے کے باب میں کلام کیجیے گا۔ انگریزوں کی مثال نہ لائیے ۔ وہ
صاحب حکومت ومت ہیں۔ سب ان کا رعب مانتے ہیں۔ ان کی نسواں جب
بازار میں بغیر نقاب کے نکلتی ہیں تو کوئی مزاحم نہیں ہوتا ۔ ہماری عور میں اگر
یہ طریقہ عرب اور فارسی نقاب پوش بھی نکلیں تو قیامت ہو جائے۔ مجھے
شہر کے گلی کوچوں میں خدا سے ڈرنے والے کہیں نظر نہیں آتے۔
مرزا رسوا صاحب کی رائے اس بارے میں نہایت ہی لطیف اور
معقول ہے ۔ وہ پردہ نسواں کے مخالف ہیں مگر ان کا خیال ہے کہ اس باب
میں کوئی امر اس سے زیادہ موثر نہیں ہے۔ بلکہ جو صاحب پر وہ کے مخالف
ہیں ان کو لازم ہے کہ وہ عورت کو بے پردگی کی اجازت دیں تاکہ اور لوگوں
کے لیے ایک مثال ہو جائے ۔ رفتہ رفتہ یہی طریقہ لوگ اختیار کریں اور جب
تک کوئی صاحب خود لیڈر نہ بنیں گے ۔ یہ رسم قبیح دور نہ ہوگی۔ والسلام ۔
خادم الاحباب
عابد
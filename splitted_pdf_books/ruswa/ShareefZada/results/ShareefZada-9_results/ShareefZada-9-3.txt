نکل آئیں گے۔
۱۷۷
جن لوگوں نے صرف منطق قیاسی پڑھی ہے وہ اس استدلال کو شاید
اقناعی کہیں ۔ لیکن تم ماشاء الله منطق استقرائی کے درس میں شریک ہو چکے ہو
اور علوم تجربی کے پڑھنے سے تم کو مواد استدلال کے فراہم کرنے اور
تربیت دینے کا سلیقہ حاصل ہو گیا ہے ۔ لہذا تمہارے لیے یہ استدلال
قطعی ہے ۔ اب اس مسئلہ کی اہمیت کا باعث سنو۔
اکثر ہونہار طالب علم اس غلط فہمی میں پڑ کر اکتساب اور تکمیل سے باز
رہتے ہیں۔ یہ قاعدہ ہے کہ ہر علم وفن کی ابتدائی تحصیل میں اکثر دقتیں واقع
ہوا کرتی ہیں۔ اس کا سبب بنقص طریقہ تعلیم ہے ۔ اس لیے اکثر تعلیم بسائط اور
مفردات سے شروع ہوتی ہے اور تم کو کیمسٹری کے پڑھنے سے معلوم ہو گیا ہو گا
کہ بسائط بعد تحریر اور تحلیل کے حاصل ہوتے ہیں۔ چاہیے تھا کہ تعلیم میں تحریر
میں
اور تحلیل کے عمل سے ابتداء کرتے تو کوئی مشکل نہ پڑتی ۔ ابتداء کی گئی ہے بسائط ۔
سے اور ان سے ترکیب دے کر مرکبات پیدا کیے جاتے ہیں۔ بسائط کی اجنبیت
اوپر کے بیان سے واضح ہے۔ ان کے افہام وتفہیم میں دقت کا واقع ہونا کوئی
تعجب کی بات نہیں ہے۔ مجھے یہ شکل تمہارے چھوٹے بھائی صادق کو جیو مطریہ
پڑھانے سے معلوم ہوئی۔ نقطہ خط سطح جسم کے حدود ایک ہفتہ تک سمجھایا گیا ،
مگر اس کی سمجھ میں نہ آئے ۔ آخر میں نے طریقہ تعلیم کو بدل کر جسم طبعی سے ابتداء
کی۔ فورا سمجھ گیا اور بہت ہی کم مدت میں اشکال ہندسہ سمجھنے لگا۔
اس قسم کی دقتوں کے واقع ہونے سے اکثر طلباء بے دل ہو کر یہ سمجھ لیا
کرتے ہیں اور عام خیال اسی خیال کو پختہ کر دیتا ہے کہ مجھ میں اس کے سمجھنے کی خدا
داد قابلیت نہیں ۔ کوشش بے سود ہے۔ یہ شکلیں میرے لیے سلف اسٹڈی
---
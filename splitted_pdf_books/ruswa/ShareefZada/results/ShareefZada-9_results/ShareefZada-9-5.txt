۱۷۹
جو کفران نعمت کرے کا فر کہتے ہیں۔ آپ انگریزی سرکار سے توسل رکھتے ہیں۔ اس
لیے میں آپ سے ڈرتا ہوں ۔ فلہذا میں نے اپنا نام خط میں نہیں لکھا۔ ابتدائی
زمانے میں آپ کے عقائد بہت درست تھے اور آپ روزہ و نماز کے پابند تھے اب
سنا گیا ہے کہ آپ بالکل نیچری ہو گئے اور روزہ و نماز سب کو آپ نے سلام کیا۔
ایک اور امر جس کے مجھے سخت افسوس ہوا ۔ وہ یہ کہ آپ فقراء و مساکین کی امانت
کو بُرا سمجھتے ہیں۔ یہاں تک کہ فقراء کو میبیہ یا چٹکی آٹا دینا آپ کے نزدیک گناہ
عظیم ہے اور جو لوگ مسجد بنانے یا حج بیت اللہ یا زیارت کے نام سے کچھ مانگنے
آتے ہیں۔ اُن پر آپ دروازہ سخاوت کا بند کر دیتے ہیں اور کفر اور بے دینی کے
کاموں میں آپ نے ہزار ہا روپیہ بطور چندے کے دیا۔ چنانچہ ایک نیچری کو
آپ نے ولایت کے سفر کے لیے پانچ سور و پر بطور توشے کے دیے جو کتاب میں کفرو
ضلالت کی آپ لکھ رہے ہیں ان کے چھاپنے اور شائع کرنے میں ہزاروں روپئے
کے صرف کا بار اپنے ذمے لے لیا۔ آپ کو معلوم ہے کہ قارون پر ایک زکوة
کے نہ دینے سے کیا عذاب نازل ہوا کہ وہ زمین میں دھنس گیا اور تا قیام قیامت
دھنستا چلا جائے گا اور یہ خزانہ اُس کے سر پر بار ہے۔
جزیزیں نیست کہ دولت کی زیادتی سے آپ میں غرور سماگیا۔ غرور کی
برائیاں من جميع الوجوہ ثابت ہیں۔ کیا آپ کو شیخ سعدی علیہ الرحمتہ کا یہ شعر یاد
نہیں رہا:۔
تکبر عزازیل را خوار کرد بزندان لعنت گرفتار کرد
الراقم عبد الله
مرزا عابد حسین نے اس گمنام خط کا جواب جو مع اس خط کے اخبار میں
چھپوا دیا تھا۔ جواب کی نقل یہ ہے :-
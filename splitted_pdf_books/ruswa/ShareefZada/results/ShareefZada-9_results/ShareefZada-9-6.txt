۱۸۰
جناب عبداللہ صاحب کا خط میں نے پڑھا ۔ ان کی حمیت دینی
سے میرا دل بہت خوش ہوتا اگر وہ خلوص کے ساتھ ہوتی اور جو
کلمات غیظ و غضب ان کے قلم سے میری شان میں نکلے اس کو میں
مقتضائے جوش دینی سمجھتا۔ مگر ایسا نہیں ہے ۔ قبل اس کے کہ اُن
الزامات کا جواب دوں جو کاتب نے میری نسبت عائد کیے ہیں ،
میں اُسے ایک نیک نصیحت کرتا ہوں ۔ جس پر مجھے امید ہے کہ وہ
آئندہ ضرور عمل کرے گا۔ بندہ خدا کے نام سے خطوط لکھنا خصوصا
اس حالت میں جب کہ عبارت خط کی متضمن ہو کیسی جرم قانونی پر
ایک امر خطر ناک ہے ۔ کیوں کہ خفیہ پولیس کو جو تنخواہ سرکار سے
ملتی ہے وہ فضول نہیں ہوتی ۔ اگر چہ میں نے خفیہ پولیس سے اعانت
نہیں لی۔ لیکن کا تب کو ماخوذ کر کے سزا د لا سکتا ہوں ۔ کاتب کو اس امر
کے یقین دلانے کے لیے کہ میں اپنے اس دعوے میں صادق ہوں
اس کو ایسا پتہ بتا دیتا ہوں جس سے وہ سمجھ جائے گا کہ میں اس کو
خوب جانتا ہوں ۔ حسین آباد ۔ مشک گنج - فیض آباد ۔ میں اس کو
جانتا ہوں یا نہیں ۔ اب رہا یہ امر کہ وہ مجرم ہے یا نہیں ۔ اس پر اس
کا گنہگار دل خود شہادت دے گا ۔ لیکن بھجوائے انما ينتقم الضعيف.
اس سے انتقام لینا کسر شان سمجھتا ہوں ۔
اس کی بے تہذیبی پر مجھے افسوس ہوا اور اس کی وجہ وہی منلیسی
ہے جس کو میں گناہ سمجھتا ہوں۔ اب الزامات کا جواب دیتا ہوں۔
میں مفلسی کو گناہ نہیں کہتا۔ مگر خود اختیاری مفلسی کو گناہ سمجھتا ہوں
خود اختیاری مفلسی کا سبب اسراف ہے اور اسی لفظ کے مفہوم کو
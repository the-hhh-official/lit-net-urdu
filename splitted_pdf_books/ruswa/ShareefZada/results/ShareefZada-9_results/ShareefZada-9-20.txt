۱۹۴
میں پڑھائے جاتے ہیں۔ دوسرے مسلمانوں کی پرائیویٹ درسگا ہیں۔ اول تو
ان کی تعداد بہت کم ہے۔ صرف دہلی یا لکھنو میں دو چار اہل علم اپنے گھروں
یا مسجدوں میں درس دیتے ہیں۔ ان میں وہی قدیم عربی کتابیں پڑھائی جاتی
ہیں۔ سالہا سال سے جو کورس مقرر ہو گیا ہے اس میں کسی قسم کا تغیر نہیں ہوتا۔
اور نہ موجودہ حالت کو دیکھ کے کوئی کہہ سکتا ہے کہ ان میں کوئی تغیر واقع کو
ہوگا۔ میں نے بھی کچھ دنوں لکھنو میں طالب علمی کی ہے۔ وہاں کے خیالات
سے میں بخوبی واقف ہوں۔ پھر ان ترجموں کے خریدار کون لوگ سمجھے جائیں۔
پنجاب یونیورسٹی جب نئی نئی قائم ہوئی تھی تو وہاں یہ خیال پیدا ہوا تھا کہ مغربی
علوم بذریعہ دیسی زبانوں کے تعلیم دیے جائیں ۔ مگر بعض عقلائے قدیم نے
بڑے زور سے مخالفت کی اور وہ مخالفت زمانہ کو دیکھتے ہوئے بہت
بے موقع نہ تھی۔ اسی لیے پنجاب یونیورسٹی میں اور تعمیل ڈگریوں کے امید
داروں کی فہرست روز بروز کم ہوتی جا رہی ہے۔ پھر آخر آپ کے ترجموں
کی کھپت کہاں ہوگی۔ اگر چہ میرا ذاتی شوق یہی چاہتا ہے کہ جملہ علوم انگریزی
بلکہ تمام مغربی زبانوں سے ترجمہ ہو کے اردو زبان میں آجائیں مگر یہ ایک قسم
کی آرزو ہے اور ضرور نہیں کہ ہر آرزو پوری ہو۔ ع
اے بسا آرزو کہ خاک شده
میں نے آپ کا بہت سا قیمتی وقت ضائع کیا ۔ معاف کیجیے گا
بندہ کو ایک مخلص اپنا تصویر فرما کے کاروبار لائقہ سے یاد فرمایا کیجیے۔
زیادہ نیاز
راقم
بشیر الدین احمد - ام - اے۔
از بریی
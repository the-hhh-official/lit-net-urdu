۱۸۴
عبارت ظہری عرضی ہذا
جلیل الشان رفیع المكان مرزا عابد حسین صاحب دام اقبالكم !
بعد اہدائے ہدیہ سلام کہ بہترین تحفہ اسلام است و استخیار مزاج و باج
ریاست اسراج باعث تحریر ہذا یہ ہے کہ جناب میر سرفراز حسین صاحب
کی شرافت خاندانی و نیز لیاقت ذاتی سے کما حقہ واقف ہوں ۔ اگر آنجناب
کی مساعی جمیلہ سے کوئی عہدہ معقول ان کو سرکار انگریزی میں مل جائیگا
تو یہ مخلص قدیم نہایت ہی ممنون ہو گا۔
الداعي الى الخير - ابو الخير - ابو الخيرات
ستید مکمل الدين الملقب به تكملته العلماء
جناب مولانا صاحب تسلیم !
افسوس ہے کہ سرکار انگریزی سے کوئی مد خیرات میرے حوالے نہیں
ہے اور اگر ہوتی بھی تو اس میں سے میں سائل کو ایک حبہ نہ دیتا۔ اس لیے
کہ ایسا شخص جو محنت کرنے کی قوت رکھتا ہوا در شرافت خاندانی جتا کر
بھیک مانگے اس کی اعانت کرنا قوم کو بھک منگا بنانا ہے۔ سائل شاید
کچھ خواندہ ہے۔ اگر وہ محنت کرنے پر آمادہ ہو جائے تو میں اس کو دس
مزدوروں کی جماعت واری پانچ آنہ روزانہ دے سکتا ہوں ۔ اس سے
زیادہ میں اور کچھ نہیں کر سکتا ۔ معاف فرمائیے ۔ سائل نے اپنی عرضی میں
کلمات گستاخی میری نسبت میں لکھتے ہیں۔ مثلاً شاہاں چھہ عجب الحر اس کو
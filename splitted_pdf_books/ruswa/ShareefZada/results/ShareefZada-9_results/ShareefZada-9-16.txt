۱۹۰
شیخ صاحب تسلیم ! آپ مجھ کو برسبیل شکایت لکھتے ہیں کہ تیرے ضلع
میں جو مذہبی مناظرہ ہوا تو اس میں کیوں نہ گیا ؟ کیا یہ ضرور ہے کہ جس قسم
کی طبیعت آپ کی ہو ویسی بعینہ میری بھی طبیعت ہو۔ میں نے کسی مناظرہ
کا یہ نتیجہ نہیں سنا کہ کسی نے ایسی محفلوں کے ذریعہ سے کوئی فیض حاصل کیا
ہو۔ نہ کوئی سنی شیعہ ہوا ۔ نہ کوئی شیعہ سنی ۔ نہ کوئی عیسائی مسلمان ہوا ۔ نہ
بالعکس۔ ہاں ضد اور تعصب کسی قدر ضرور بڑھ جاتا ہے ۔ اور ان قوتوں
کے بڑھانے کی مجھ کو ضرورت نہیں معلوم ہوتی بلکہ حتی الامکان میں اس کے
خلاف کوشش کرتا ہوں اور خدا سے دعاء ہے کہ مسلمانوں کی ضد اور
تعصب کے مادے میں کمی واقع ہو۔ علمائے ملت نے کافی سرمایہ تحقیق
کا مہیا کر دیا ہے۔ خصوصا اہل اسلام نے تو اس باب میں بہت کچھ سعی
کی ہے۔ یہ سرمایہ تحقیق ایک عمر کے مطالعہ کرنے کے لیے کافی ہے۔ تو تو
میں میں سے کیا فائدہ ۔ پہلے کچھ فکر معاش کیجیے اور جب یہ حاصل ہو جائے
تو خلق اللہ کی بھلائی کی کچھ کوشش یا کم از کم اپنی بھلائی کی سعی فرمائیے۔
والسلام .
آپ کا نیازمند
عابد
جناب! آپ مجھ سے پر وہ نسواں کے باب میں رائے طلب فرمانے
ہیں۔ حضرت اس بحث وسیع کی عمومی حیثیت سے قطع نظر کر کے میں ایک
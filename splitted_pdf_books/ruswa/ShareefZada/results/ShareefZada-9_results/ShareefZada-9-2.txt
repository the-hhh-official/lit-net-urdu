۱۷۶
اس مسئلہ میں بہت بڑی غلط فہمی واقع ہوئی ہے۔ نہ صرف عوام
بلکہ خواص میں بھی عام خیال یہ ہے کہ عدم قابلیت کی طرف تعداد زیادہ
ہے اور وجود قابلیت کی طرف کم ۔ مگر استدلال سے اس کے برعکس
ثابت ہوتا ہے ۔ وجود قابلیت کی طرف شمار بہت زیادہ ہے۔ یہ نسبت
عدم قابلیت کے۔
عجب تر یہ ہے کہ جزئی مثال یہ ہے کہ میرے نزدیک تقریبا تمام
انسان موزوں طبع ہیں اور بہت ہی کم غیر موزوں طبع ۔ اور خلق انہی سے
یہ امر مستبعد معلوم ہوتا ہے کہ اس کی عنایت خاص ہو عام نہ ہو۔
عجب تریہ ہے کہ نہ صرف افراد انسان کو بلکہ خاص مقامات کو بھی
اکثر لوگ ایک خاص صفت کے ساتھ مخصوص کر دیتے ہیں۔ مثلاً اس قسم
کے جملے تم نے اکثر سنے ۔ فلاں مقام کے لوگ قدرتی موزوں طبع ہیں ۔
فلاں خطہ مردم خیز ہے وغیرہ وغیرہ۔ اس امر کے اصلی سبب پر جب تم غور
کرو گے تو اس کو میری رائے کے مویک پاؤ گے ۔
مثلاً کہا جاتا ہے کہ لکھنو کے رہنے والے موزوں طبع ہوتے ہیں ۔
میں پوچھتا ہوں کہ صرف مسلمان یا ہندو۔ یا ہندو مسلمانوں میں سے صرف
اعلیٰ طبقہ کے لوگ یا ادنی کے بھی اور پھر یہ پوچھنا ہے کہ مضافات لکھنو میں
جو دیہات ہیں وہاں کے لوگ بھی یا صرف حدود میونسپلٹی کے اندر جو لوگ
رہتے ہیں ، تفصیلات مذکورہ پر نظر کرنے سے تمہیں معلوم ہو جائے گا کہ اصلی
سبب ہے۔ سوسائٹی ہے نہ طبیعت لکھنو کی سوسائٹی میں اس قابا قابلیت کو ظاہر
کرنے کے اسباب پیدا ہو گئے ۔ اس لیے وہاں ہزار ہا موزوں طبع نکل آئے۔
جس جگہ اس قسم کے اسباب فراہم ہو جائیں گے ۔ وہاں ہزاروں موزوں طبع
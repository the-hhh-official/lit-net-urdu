١٧٨
کی برکتوں نے حل کر دیں ۔ اب مشکل سے مشکل مسائل کو میں آسان سمجھنے لگا ہوں۔
یہ خط بہت طولانی ہو گیا اور ایک مزے کی بات لکھنا ابھی باقی ہے۔ وہ
یہ کہ میرے دوست اور تمہارے بزرگ مرزا ر سو ا صاحب نے میری سوانح
عمری لکھ کر تمام کر لی ۔ اب ان کا خیال ہے کہ اس کے ساتھ ہی میرے خطوط
جو تمہارے نام اور دوستوں کو وقتا فوقتا لکھے گئے ہیں جمع کیے جائیں۔
لہذا بعد ملاحظہ خطہ ہذا کے جس قدر خط تمہارے پاس پڑے پڑائے ہوں،
بھیج دو اور یہ خط بھی واپس کر دینا تاکہ سوانح عمری کے ساتھ شائع کر دیا جائے۔
مرزا رسوا کے طرز تحریر سے تم واقف ہو۔ انھوں نے میری زندگی کے
عام واقعات کو جو شخص پر حسب اقتضائے وقت اور ضروریات کے واقع
ہوا کرتے ہیں ، ایک ناول بنا دیا ہے۔ مگر اتنی عنایت کی ہے کہ اشعار نہیں
ٹھونسے جس کا میں ممنون ہوں۔ والدعاء
راقم - عابد
مرزا صاحب - السلام علیٰ من اتبع الہدی ۔ ایک امر دینی نے مجھ کو
اس خط کے لکھنے پر مجبور کیا ۔ وہ یہ ہے کہ میں نے سنا ہے کہ آپ مفلسی کو گناہ
سمجھتے ہیں۔ جیف کی بات ہے کہ انسان تقدیر سے فلس ہو جائے تو اس میں اس
کا کیا قصور ہے۔ مگر ہاں پنچ ہے آپ تقدیر کے قابل نہ ہوں گے کیونکہ نیچریوں
کا مسلک یہی ہے تقصیر معاف ہو۔ ایک زمانے میں آپ خود نا دار تھے۔ بلدیو
مستری کے لڑکے کے پڑھانے پر نوکری کرنے کا زمانہ شاید اس جاہ و ثروت کے
عہد میں آپ بھول گئے ۔ جناب ہر حالت میں خدا سے ڈرنا بہت جضروری امر ہے۔
تعیش چند روزہ میں پڑ کر خدا کو بھول جانا کفران نعمت کہلاتا ہے اور اس شخص کو
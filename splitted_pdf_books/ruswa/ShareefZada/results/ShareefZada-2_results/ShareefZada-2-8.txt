۲۲
مرزا عابد حسین کو اپنی زندگی میں جس قدر کامیابیاں ہوئیں (جس کا
حال اس کتاب کے ملاحظہ سے ہوگا، اس میں ان کی نیک بخت بیوی کی صلات
کو بڑا دخل تھا۔ ان میاں بیوی کے باہمی محبت کے اصول میں سے ایک
یہ بات تھی کہ ایک کو دوسرے کی نیکی پر پورا بھروسہ تھا۔ میاں کے کاموں
پر بیہودہ نکتہ چینی کرنا جو ایک عمدہ صفت ہمارے ملک کی عورتوں میں ہے
ان کی بیوی میں نہ تھی ۔ بیوی میاں کی عزت کرتی تھیں اور سمجھتی تھیں کہ ان کو
گھر کا خیال اور بچوں کی محبت اسی طرح ہے جس طرح مجھے ہے۔ عابد حسین میں رات
دیر تک گھر سے غائب رہنے کی عادت رکھتی۔ اگر حسین اتفاق سے کہیں دیر ہوتی
تھی تو بیوی کوکسی قسم کی بد گمانی نہ ہوتی تھی۔ نہ یہ کہ اگر کہیں میاں کو دیر ہوگئی۔ اب گھر
میں آئے تو بیوی نے ما نامت ڈال دی ۔ قیامت برپاکی نہیں تم رنڈی کے یہاں
گئے تھے ۔ میاں اگر واقعی خطا دار ہیں تو خیر۔ اگر نا کردہ گناہ اس سرزنش کے
مستوجب ٹھہرتے ہیں تو اب جزبز ہو رہے ہیں قسمیں کھاتے ہیں۔ قرآن اٹھاتے
ہیں وہاں سماعت ہی نہیں ۔
میاں : بیوی تمہارے سر کی قسم مسجد سے نماز پڑھ کے مولوی صاحب قبلہ کے
پاس گیا تھا۔ شکیات نماز میں کچھ دریافت کرنا تھا ۔
بیوی : وہ کون سا مولوی اجڑا ہے جو تمہیں نو نو بجے تک بٹھا رکھتا ہے ۔ یہ
نہیں کہتے اپنی چہیتی کے یہاں گئے تھے ۔ خدا غارت کرے موٹی کو ۔ ہیضہ
کھائے ۔ ڈھائی گھڑی کی موت آئے ۔ زور سے ایک دوہتر زمین پر
مارا ۔ دیکھ لینا ۔ ہوں اصل نسل کی سیدانی ۔ موٹی کو اٹھوارہ نہ گذریے گا۔
کوس کوس کے کھا جاؤں گی۔
میاں :۔ یہ کس کو ؟
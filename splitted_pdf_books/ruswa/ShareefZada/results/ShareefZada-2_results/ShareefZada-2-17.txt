۵۱
نقشہ تیار نہ تھا ۔ اس لیے بڑھی مستری کی سمجھ میں نہ آیا ۔ اب اگر نقشہ تیار کیا جاتا
ہے تو دیر ہوتی ہے ۔ آخر انھوں نے قالب اپنے ہاتھ سے خود بنانا شروع کیا۔ آدھا
بنا ہو گا کہ صاحب کارخانے میں معائنے کو آئے ۔ دیکھا اور میر صاحب خود ہاتھ
میں بیسولا۔ سولا لیے کام کر رہے ہیں۔ بڑھی مستری صاحب ہاتھ پر ہاتھ ر رکھتے بیٹھتے ہیں
صاحب نے اسی حال میں ان کو آ کے دیکھا۔ بہت ہی خوش ہوئے۔ اس دن
سے صاحب کو معلوم ہوا کہ یہ اپنے ہاتھ سے کام کر سکتے ہیں ۔ اسی طرح لوہے
کا کام بھی اپنے ہاتھ سے کرتے ان کو دیکھ لیا۔ جب صاحب کی تبدیلی ہوئی تو
ان کی سروس بک پر لکھا ۔ عابد حسین اپنا کام خوب جانتا ہے اور بڑھی اور
لوہار کے کام اپنے ہاتھ سے کر سکتا ہے ۔ ہم اس کی ترقی کی سفارش کرتے
ہیں ۔ اس کی سفارش کا یہ نتیجہ تھا کہ اپنی ملازمت کے دو ہی سال کے اندر
سب انجینیر ہو گئے۔
ایک مرتبہ ان کو قومی شجاعت دکھانے کا بھی موقع ملا ۔ بات یہ ہوئی کہ
سرحد افغانستان میں کچھ دنوں کے لیے ان کی تبدیلی ہو گئی تھی ۔ ایک دن
انجینیر صاحب کے ساتھ یہ ایک پہاڑ کے درے میں پیمایش کو گئے تھے۔ وہاں
دفعتا چھ سات پٹھانوں نے آکر گھر لیا۔ خلاصی یہ معاملہ دیکھ کر رفو چکر ہو گئے۔
یہ اور صاحب اکیلے رہ گئے ۔ صاحب نے کمر سے ریوالور نکالا۔ اتفاق سے گولی
نہ چلی۔ اس پر افغانی اور دلیر ہو گئے۔ انھوں نے سینہ سپر ہو کر صاحب کی جان
بچائی اور تلوار میان سے کھینچ کر بڑی مردانگی سے مقابلہ کیا۔ ان کے والد
مرحوم اکثر فنون سپاہ گری میں مشاق تھے ۔ انھوں نے لڑکپن میں کچھ اُن
کو بھی سکھا دیا تھا۔ وہی اس دن ان کے کام آیا اور اسی دن ان کو قدیم فنون
سپہ گری کی قدر ہوئی ۔
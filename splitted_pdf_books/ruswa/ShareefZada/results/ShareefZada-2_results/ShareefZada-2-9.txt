خ
بیوی :۔ یہ اس کو جو تمہیں آدھی آدھی رات تک بٹھا رکھے۔
مفلسی کے زمانے میں بیوی کے زیور اور اسباب کو بیچ بیچ کر وہ جو
اپنے باپ کے گھر سے لائی تھیں ، بہت دنوں تک کام چلتا رہا۔ یہاں تک
کہ چاندی کا ایک تار اور تانبے کا کٹورا اتک باقی نہ رہا۔ اب تک بہت دنوں
سے بیوی کی محنت کے ذریعہ سے گھر کا کام چلتا تھا جس کا حال ناظرین کو معلوم
ہو چکا ہے مگر اس کا طعنہ کبھی میاں کو نہیں دیا۔ آج جب سرشام عابد حسین خوش
خوش دفتر سے پھرے ہیں تو ان کو خیال تھا کہ بیوی سے کل حال بیان کرد و نگا مگر
پھر یہ خیال آیا کہ اب ایک ہی دفعہ یا مراد کہیں گے جس دن نوکر ہو جائیں گے۔
رات کو انھوں نے نقشہ بنانے کی سیاہی ایک چھوٹی سی پیالی میں گھولی
اور دس گیارہ بجے تک پرنٹ (نقشہ کے حروف) کی مشق کرتے رہے۔
دوسرے دن صبح کو اٹھے ۔ بلدیو مستری کے کارخانے گئے۔ نو بجے
وہاں سے فراغت کر کے اُدھر ہی اُدھر ریل کے دفتر پہنچے ۔ ابھی کوئی آیا بھی نہ
تھا۔ یہ دفتر کے باہر شہلا کیے ۔ جب سب آگئے تو یہ بھی مجھے عکس کشی کی مشق
کرنے لگے۔ آج صاحب نے پھر انھیں دیکھا مگر پوچھا نہیں۔ خلاصہ یہ کہ پانچ
ہی چار دن کے بعد یہ اچھی طرح ٹریس کرنا سیکھ گئے ۔ دفتر میں ٹریسروں کی ضرورت
پہلے ہی سے تھی۔ نبی بخش نے صاحب سے کہہ کے ان کا نام بھی لکھوا دیا۔ بیس
روپئے مہینے کے نوکر ہو گئے ۔ مادھو کا پڑھانا بھی انھوں نے ترک نہیں کیا۔ اگر
بہت سخت محنت پڑتی تھی ۔ اکثر ایک ہی وقت کھانا ملتا تھا مگر دنیا به امید قائم
پچیس روپئے کا سہارا ہو گیا تھا اب انھیں کسی بات کا غم نہ تھا بیوی بھی مطمئن
ہوگئی تھیں مگر انھوں نے اپنا کام نہیں چھوڑا ۔ آٹھویں دسویں ان کی ٹوپی بھی تیار
ہو جاتی تھی اور میاں حسین علی بیچ لایا کرتے تھے۔ بہت دنوں تک میاں حسنین علی
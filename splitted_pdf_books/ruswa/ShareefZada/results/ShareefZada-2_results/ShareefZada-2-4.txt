۳۸
چھ مہینے سے زیادہ زمانہ گزر گیا۔ ساتھ والے کہاں سے کہاں پہنچے ہوں گے۔
اب کیا ہو سکتا ہے۔ رڑکی کالج میں بھی داخلہ ناممکن ہے ۔ اگر امتحان کے لیے
تیاری کی اور پاس بھی ہو گئے مگر وظیفہ نہ ہوا تو اور صدمہ ہو گا ۔ دوسرے اس
کے امتحان کے لیے کسی قدر نقشہ کشی کی ضرورت ہے وہ کیونکر سیکھ سکتے ہیں۔
اس میں آلات کے بکس کی ضرورت ہے ۔ غرض کہ مفلسی نے ہماری ترقی کی
راہیں مسدود کر دی ہیں ۔ کچھ بن نہیں پڑتا ۔ کیا کیا جائے ۔ مگر کچھ نہ کچھ کرنا
چاہیے ۔ بے کار بیٹھنا اچھا نہیں ۔ اب تو آڈٹ آفس چلنا چاہیے ۔
ایک بجے کے قریب آڈٹ آفس پہنچے ۔ عرضی پر وہی معمولی جواب
ملا ( نوریقینسی) کوئی جگہ خالی نہیں ۔ اس جواب کے ملنے سے انھیں کچھ ایسا
رنج نہیں ہوا ۔ اس لیے کہ اس کی توقع پہلے ہی سے تھی۔ دفتر سے باہر
نکل کر یہ چلنے ہی کو تھے کہ رضا حسین ان سے اسکول کا ایک طالب علم حسین
نے چوتھے درجہ تک پڑھ کے چھوڑ دیا تھا ، اس سے ملاقات ہو گئی ۔
عابد حسین : - تم یہاں کہاں ؟
رضا حسین:۔ جی میں تو یہاں تو کروں ۔
عابد حسین : - کا ہے میں نوکر ہو؟
رضا حسین : ۔ ٹریسروں میں ۔
عابد حسین :- بھئی ٹریسر کسے کہتے ہیں ؟
رضا حسین : نقشوں کا عکس اتارتا ہوں ۔
عابد حسین : - کیونکر ؟
رضا حسین : اے لیجیے ۔ آپ کو آج تک یہی نہیں معلوم ۔ چلیے دکھا دوں۔
رضا حسین ان کو اپنے دفتر میں لے گیا۔ یہاں انھوں نے دیکھا کئی ادنیٰ
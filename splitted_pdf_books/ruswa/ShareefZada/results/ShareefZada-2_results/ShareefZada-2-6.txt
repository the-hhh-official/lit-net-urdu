۰
عابد حسین : - مٹھائی حاضر ہے مگر یہ تو بتائیے کتنے دنوں میں یہ کام آجائے گا ؟
نبی بخش :- یہ بھی اسی وقت بتا دیا جائے گا جب مٹھائی دیجیے گا ۔
عابد حسین : ۔ واقعی مذاق نہیں۔ میرا ارادہ اس کام کے سیکھنے کا ہے ۔ اگر آپ
مہربانی کریں تو میں ممنون ہوں گا۔
نبی بخش :- میں بھی مذاق سے نہیں کہتا۔ عکس کشی تو کوئی چیز نہیں۔ اگر آپ سیکھنے
کا قصد کریں تو نقشہ کشی سکھا دی جائے گی اور آپ تو انگریزی پڑھے
ہیں۔ آپ کو بہت اچھی جگہ مل جائے گی ۔
رضا حسین :- اچھا استاد تو پھر ہمارے مرزا صاحب کو سکھا دیجیے۔ بیچارے
بے روز گار ہیں ۔ کار سے لگ جائیں گے ۔
نبی بخش : کسی قدر روکھے ہو کے مگر مسکرا کے بھئی تم جانتے ہو کہ میں بغیر مٹھائی
کے تو سکھاتا نہیں ۔
عابد حسین : اچھا تو میں کل سے حاضر ہوں گا۔ مٹھائی لیتا آؤں گا۔
رضا حسین :- یہ کل کیوں ؟ کیا مٹھائی کے لیے دام نہیں ہیں ؟
عابد حسین کچھ چپ سے ہو گئے ۔
رضا حسین :- (ایک روپیہ جیب سے نکال کے ایک چپراسی سے اماں نوروز علی ،
ایک روپیہ کی مٹھائی تو لے آؤ ۔ استاد بھی کیا کہیں گے کہ منہ میٹھا نہیں
کیا ۔ نوروز علی روپیہ لے کے گیا اور چند ہی منٹ کے بعد مٹھائی کی
ٹوکری لے کے آگیا۔ جتنے عکس کش ، چپراسی وغیرہ وہاں موجود تھے ،
سب میں دو چار ڈلیاں تقسیم ہو گئیں ۔ عابد حسین نبی بخش نقشہ نویس
کے شاگرد ہوئے ۔
نبی بخش : سینے مرزا صاحب ! عکس کشوں کی آج کل ہے ضرورت۔ صاحب
۱۳۹
بجے سے چار بجے تک ایک گھنٹہ علم نباتات کے متعلق صرف ہوتا ہے ۔ چار بجے
گھر میں تشریف لے جاتے ہیں۔ یہ وقت اولاد کی تعلیم کی طرف توجہ کرنے کا
ہے۔ اگر چہ ہر بچہ کی تعلیم کا جدا گا نہ اہتمام ہے۔ لڑکیوں پر آتو نوکر ہے ۔
لڑکے جو مدرسے میں جانے کے قابل نہیں ، وہ گھر پر مولوی صاحب سے
پڑھتے ہیں۔ مگر مرزا ہر روز بلا ناغہ ہر ایک لڑکی یا لڑکے کا سبق سن کے خود
چھٹی دیتے ہیں۔ پانچ بجے سے چھ بجے تک کا وقت تفریح کے لیے معین
ہے۔ ان اوقات میں مرزا اکثر سوار بھی ہوتے ہیں۔ کبھی گھوڑے پر ، کبھی
بائیسکل پر ، اور اگر کوئی دوست حسب دلخواہ آگیا تو اس کے ساتھ باغ
کی اور زراعت کی سیر کرانے میں مصروف رہتے ہیں۔
اس وقت ایک دن راقم الحروف ان کی زیارت سے مشرف
ہوا تھا ۔ واقعی جہاں مرزا ر ہتے ہیں وہ عجیب دلکش مقام ہے۔
پختہ سڑک سے ایک کچا راستہ اس فارم کو جاتا ہے ۔ کل رقبہ فارم
اور باغ کا ملا کے کوئی پچاس بیگہہ جریبی ہے۔ اس قطعہ زمین کے چاروں
طرف ایک بلند زمین چھوٹی سی پہاڑی کے سلسلے کے مثل ہر طرف سے
گھیرے ہوئے ہے گو یا رقبہ اس پہاڑی کی گھائی ہے۔ اس بلند زمین کے
اس طرف ایک بہت بڑی جھیل ہے جس کا ایک حصہ پہاڑی کو کاٹ کے
اس طرف نکل آیا ہے۔ باغ اس جھیل کے پانی کی سطح سے کچھ اونچا ہے۔
فارم اور باغ کے چاروں طرف بلند کھائی اور خندق ہے ۔ اس کھائی پر
ایک قطار گھیکوار کی ہے اور دوسری طرف قطار ببول کے پودوں کی ہے ۔
اسی کے شمالی رخ پر ایک طولانی تختہ باغ کا ہے ۔ اس کے ایک قطعہ میں
تخمی اور دوسرے میں قلمی آموں کے درخت ہیں ۔ پھر تر شادہ کا مختصر سا تختہ
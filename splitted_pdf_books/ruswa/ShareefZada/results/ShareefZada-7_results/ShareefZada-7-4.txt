۱۳۸
کی اطاعت ، بد معاشوں کی حمایت اور اسی قسم کے لاکھوں معائب ان میں
موجود تھے مگر ان سب معائب کے ساتھ ایک وصف بھی تھا وہ یہ کہ
خاندانی شرافت نفس کی وجہ سے طمع ان میں نہ تھی۔ اگر چہ اس وصف کے
ساتھ ایک غیب بھی تھا یعنی اسراف جس کو لوگ جہالت سے اولوالعزمی
کہتے ہیں ۔ مرزا صاحب ان کے اس وصف کو پہچان گئے تھے ۔ مرزا کا خیال
تھا کہ ان کی یہ عادتیں کسی حد تک ترک ہو سکتی ہیں بشرطیکہ کسی خاص اخلاقی
قوت سے ان کے نفس پر اثر ڈالا جائے ۔ مرزا نے تجویز کیا کہ مذہبی جوش
اگر آپ کی طبیعت میں پیدا کر دیا جائے تو ممکن ہے کہ ان کی اولوالعزمی ان
کو اس طرف متوجہ کر دے ۔
فدوی میاں کے دو لڑکے تھے ایک نثار علی جس کا سن چودہ برس
کا۔ دوسرا احمد حسن جس کا سین سات آٹھ برس کا تھا ۔
نثار علی آوارگی کی حد تک پہنچ گیا مگر ایک خاص صفت جو قصبات
اور دیہات کے لڑکوں میں پائی جاتی ہے یعنی شرم ۔ اگر چہ وہ جدا اعتدال
سے کسی قدر زیادہ ہوتی ہے لیکن وہی اُن کی درستی کا باعث ہو گئی ۔
فدوی میاں اپنے لڑکوں کی تعلیم سے غافل نہ تھے ۔ ایک مولوی
صاحب برسوں سے دروازے پر نوکر تھے مگر لڑ کا گلستاں کا باب اول
پڑھتا تھا۔ کئی سال ہو چکے تھے مگر اس کے ختم ہونے کی نوبت نہ آتی تھی۔
اور چھوٹا بغدادی قاعدہ سامنے لیے بیٹھا رہتا تھا۔ مرزا صاحب نے رفتہ
رفتہ فدوی میاں کے معاملات خانگی میں دخل دینا شروع کیا اور جس قدر
مرزا صاحب ان کے معاملات میں دخیل ہوتے جاتے تھے ، فدوی میاں
اپنی ذمہ داریاں مرزا کے سپرد کرتے جاتے تھے ۔ نوبت بہ ایں جا رسید کہ
۱۵۴
ہاتھ کے بنائے ہوئے دیکھنا۔ ان کے فائدے اور استعمال کے طریقے میں
تمہیں عملی طور سے بتاؤں گا۔
ایک غلط مقولہ آج کل بہت مشہور ہو گیا ہے۔ کیا عجب ہے کہ تم نے
بھی سنا ہو کہ مسلمانوں کا دماغ ریاضی کی تحصیل کے ناقابل ہے۔ میں تم کو
یقین دلاتا ہوں کہ اس بات کی کوئی اصل نہیں ہے۔ جب تم منطق پڑھو گے
تو تم کو معلوم ہو گا کہ یہ مقولہ مجملہ استقرائیات ناقص ہے اور استقراء ناقص
علم اور یقین کے لیے مفید نہیں ۔ اگلے مسلمانوں نے خاص اسی علم ریاضی میں
بہت کچھ کر دکھایا ہے تم کو معلوم ہو کہ اگلے نظام تعلیمی میں پندرہ مقالے
اقلیدس کے ابتدائی درس میں اور بتیس مقالے متوسطات کے درس اوسط
میں داخل تھے اور اس کے بعد محیطی پڑھائی جاتی تھی۔ یہ کتاب نظام تعلیموں
علم ہیئت کے بیان میں ہے۔ اگر چہ نظام بطلیموس اب غلط ثابت ہوا لیکن
یہی کتاب ایک زمانے میں تمام علمائے ہیئت کی مسند الیہ تھی اور وسطی پہلے
پہل عربی سے لاطینی زبان میں ترجمہ ہوئی جس سے تمام یورپ نے علم ہیئت
سیکھا اور وسطی کے مثل اور کتا بیں بھی عربی سے یورپی زبانوں میں ترجمہ ہوئی
ہیں۔ اس سے صاف ظاہر ہے کہ مسلمان علم ہیئت میں بھی اہل یورپ کے
استاد ہیں اور اس سے علمائے یورپ کو انکار نہیں ہو سکتا۔ یہ کتابیں جن کا
ذکر کیا گیا ہے خود میرے کتب خانہ میں موجود ہیں اور ام - اے۔ کورس سے
کسی طرح کم یا یہ نہیں ہیں ۔ فارسی ایف۔ اے۔ میں نہ لینا تمہارے لیے
بہت مناسب بلکہ ضروری تھا۔ یہ جو تم نے لکھا ہے کہ اگر میں سائنس نہ لیتا تو
عربی ضرور لیتا ۔ جب تم نے خود ہی سائنس کو ترجیح دے کر اختیار کیا تو اب
مجھے کچھ کہنا نہیں ہے۔ میں ہمیشہ تم کو سمجھایا گیا ہوں کہ مدرسوں کی پڑھائی اور
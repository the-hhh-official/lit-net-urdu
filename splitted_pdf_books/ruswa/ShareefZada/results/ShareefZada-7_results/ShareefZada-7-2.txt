۱۳۶
فدوی میاں : (بظاہر جھینپ کے اور مجلت زدہ صورت بنا کے دو تین
طمانچے زور زور سے اپنے گالوں پر لگا کے اور دونوں کان مروڑ کے)
تو بہ ! تو یہ خطا ہوئی ۔ معاف کیجیے گا۔ میں نہیں جانتا تھا کہ آپ
مولوی آدمی ہیں۔
مرزا صاحب : نہیں۔ آپ کا کچھ قصور نہیں۔ یہ اس زمانے کی تہذیب کا قصور
ہے ۔ شاید آپ کو اسی طرح کے لوگوں سے زیادہ ملنے کا اتفاق ہوا
ہوگا۔ جو بیہودہ دل لگی ، مذاق یا چوسر، گنجفہ وغیرہ میں اپنے اوقات
کو ضائع کیا کرتے ہیں۔ اگر میں مولوی نہیں مگر طالب علم ضرور ہوں۔
مرزا اپنی نیک نفسی سے فدوی میاں کی اس بات کو دل لگی سمجھے تھے۔
حالانکہ فردی میاں کا مافی الضمیر حقیقت کا مشعر تھا نہ مجاز کا۔ کیوں کہ آپ
کی ذات والا صفات سے یہ فیض اکثر ملازم پیشہ لوگوں کو پہنچتا رہتا تھا ۔
اتنا ہم اپنی نیک نیتی سے کہہ سکتے ہیں کہ اس میں کوئی منفعت ذاتی از قسم زر
فردی میاں کو نہ تھی بلکہ ان کا مذاق طبیعت اسی قسم کا واقع ہوا تھا۔ ضلع
کی کونسی پتر یا ایسی تھی جو آپ کی ممنون منت اور مطیع فرمان نہ ہو۔ ایک
تو اس لیے کہ زمانہ ثروت میں آپ نے بالتخصیص اس فرقے کے ساتھ بہت
سلوک کیا تھا۔ اکثر باغات اور آراضی آپ کی عطیہ رنڈیوں کے قبضے میں
موجود تھیں۔ چار ہی دن کا ذکر ہے ۔ چھوٹے صاحبزادے پھٹن میاں کی تقریب
ختنہ میں دس بیگہ زمین بی وفاتن کو، میں درخت آم کے مع آرامی بی رسولین
کو دیے تھے۔ اسی تقریب میں موضع سجن پور رہن ہوا تھا۔ یہ سب اوصاف
فدوی میاں کے مرزا صاحب کو معلوم ہوتے رہے اور اسی قدر تنفران
کے اخلاق سے بڑھتا گیا۔
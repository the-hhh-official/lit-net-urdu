۱۳
تشریف رکھتے ہیں ۔ فردی میاں اور مجھ سے مذاق کی باتیں ہو رہی ہیں کہ
مرزا نے اپنے اردلی کے چیراسی کو بلا کے کہا۔ شیورتن کو بلا لاؤ۔ شاید اس
سے پہلے مرزا نے کسی موقع پر شیور تن کو یاد نہ کیا ہو گا۔ میں اس معاملے
سے واقف تھا۔ مگر فدوی میاں کو البتہ تعجب ہوا ہو گا کہ آج شیور تن
خلاف معمول کیوں بلایا جاتا ہے۔
شیور تن حسب الطلب سامنے آکھڑا ہوا۔ مرزانے بیٹھنے کا اشارہ
کیا ، وہ بیٹھ گیا ۔ مرزا نے اس سے چند معمولی غیر ضروری باتیں کر کے مجھ
سے مخاطب ہو کے پوچھا۔
مرزا :- ہاں تو ولایت علی خاں مر گیا ؟
میں نہیں بیان کر سکتا کہ اس کا نام سننے کے بعد شیور تن کے دل پر کیا
گذری اور اس کے چشم و آبرو سے کس قسم کے آثار پائے گئے ۔
میں :- جی ہاں مر گیا۔ اس کو ہیرے ہوئے دو مہینے ہوئے ہوں گے۔
مرزا :- آپ جانتے ہیں یہ کون شخص تھا ؟
رسوا : میں خوب جانتا ہوں کہ کٹاری ٹولے کے متصل وہ گئی جو کالکوں
کی طرف جاتی ہے ، نیم کے درخت کے سامنے ۔
مرزا :- آپ خوب جانتے ہوں گے مگر آپ نے سنا ہو گا کہ کسی بری گت
سے مرا ہے۔
رسوا :- جی ہاں ! بندگان خدا کی حق تلفی کا یہی انجام ہوتا ہے۔
مرزا :۔ سنتے ہیں لاوارث تھا۔ مرنے کے بعد کل اسباب پولیس میں اٹھ
گیا ہو گا اور یقین ہے کہ پولیس ہی نے اسے دفن کیا ہوگا۔
رسوا : جی ہاں ! یہی ہوا اور ہونا ہی کیا تھا۔
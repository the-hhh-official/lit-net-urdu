۱۴۲
حتی کہ مکانات بھی اسی کے نام رہین ہیں۔ مگر وہ بطور مایحتاج شیخ فدا علی کو گذارہ
دیتا ہے اور موضع سجن پور کے آسامیوں سے پر کچھ چھین جھپٹ کے وصول ہو جاتا
تھا وہ گویا بالائی آمدنی ہمارے عنایت فرما شیخ خدا علی صاحب کی ہے ۔ مرزا کو
یہ واقعات جو اوپر بیان کیے کئی برس کی تحقیق کے بعد معلوم ہوئے۔ یہ تو ان پر
ظاہر ہو گیا تھا کہ اس معاملہ میں کسی قسم کی چالا کی ہوئی ہے۔ رہا یہ امر کہ وہ قابل
تدارک ہے یا نہیں۔ اس کا فیصلہ تفصیلی حالات کے معلوم ہونے کے بعد ہو سکتا
ہے۔ منہ سے کوئی بات نکالتا ایک تو اس مقدمہ کیے لیے مصر تھا جس کا سبب
اوپر بیان ہو چکا ہے اور مرزا کا استقلال بھی اس کا مقتضی تھا کہ جب تک کوئی
صورت یقینی کامیابی کی نہ پیدا ہو ایسی باتوں کا منہ سے نکالنا سفاہت پر محمول
کیا جائے گا۔ ان کا یہ منصوبہ تھا کہ کیا خوب ہو اگر میں اس معاملے کا پورا پتہ لگا کے
اور تدارک کی کافی تدبیر کر کے اُس کو زبان سے نکالوں ۔ پانچ برس تک اس
معاملے سے مرزا کو تعلق خاطر رہا۔ فردی میاں تو روز ہی مرزا کے پاس موجود
رہتے تھے اور شیور تن بھی کبھی کبھی آنکلتا تھا مگر دونوں کو ان کے کسی اشارے
کنائے سے یہ نہ ثابت ہوا کہ وہ ان کے حق میں کیا کرنے والے ہیں ؟ اس
اثناء میں کئی بار ان کو لکھنو آنے کا اتفاق ہوا ۔ جوڈیشل کے محافظ خانے
میں دن بھر گزر گیا ۔ کل مقدمے کی روداد سے انھوں نے واقفیت
حاصل کرلی۔
جب تحقیقات کما حقہ کر چکے تو اس راز کو ایک خاص مطلب کے لیے
راقم الحرون (مرزا سوا پرظاہر کیا اور بعض امور مجھ کو علیم کیئے جس کا حال
ناظرین کو آئندہ بیان سے معلوم ہو جائے گا۔ اس مطلب کے لیے مجھ کو مرزا
کے پاس ضلع بھانا پڑا ۔ اتوار کا دن تھا۔ مرزا دیوان خانہ (بیٹھے) میں
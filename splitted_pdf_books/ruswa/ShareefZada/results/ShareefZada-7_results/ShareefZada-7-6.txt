۱۴۰
ایک بڑھا آدمی تھا۔ وہ ندوی میاں کے والد کے زمانے میں ان کے کسی
موضع کا ضلع دار تھا۔ جس زمانے میں فردی میاں کے والد شیخ قربان محمد صاحب
نے انتقال کیا ، فردی میاں جن کا اصلی نام شیخ فدا علی تھا، بہت ہی بچین
تھے۔ تولیت جائداد کی ان کے ماموں شیخ احمد کے سپرد ہوئی تھی۔ شیخ احمد
ایک مشہور جعلیہ تھا۔ شیخ احمد کی تولیت کے زمانے میں بھی شیورتن کار کن
رہا۔ بعد تحقیقات کے معلوم ہوا کہ شیخ احمد اور شیورتن کی سازش سے اس معاملے
میں کوئی جعل ہوا ہے۔ مگر یہ پتہ نہ لگتا تھا کہ کیونکر اور کیا جعل ہوا ہے ۔ مرزا کا
خود بیان ہے کہ اس مقدمہ کی تحقیقات کا مجھے ایسا شوق ہو گیا تھا کہ راتوں کو
نیند نہ آتی تھی۔ ذرا ذراسی باتوں کو علمی مشاہدات کے طور پر جانچتا اور پر تالتا تھا۔
شیورتن کے تمام حرکات و سکنات پر شب و روز میری نظر رہتی تھی ۔ اگرچہ اس
سے مہینے میں شاید ہی دو ایک مرتبہ میری اس کی ملاقات ہوتی تھی وہ بھی چند
منٹ کے لیے مگر میرا خیال ہر وقت اس کے ساتھ رہتا تھا۔ فردی میاں
اگر چہ بہت ہی سفیہ اور خفیف الحرکات آدمی تھے مگر اپنی آبائی جائداد کو اپنے
والد کے ایک ادنی ملازم کے قبضے میں دیکھ کر ایک قسم کی حسرت جو ان کے
بشرے پر ظاہر ہوتی تھی اس پر مجھے کمال تاسف ہوتا تھا اور جب سے میں یہ
سمجھ گیا تھا کہ اس مقدمے میں شیورتن نے یقینا جعل کیا ہے۔ اس وقت سے میرا
بس نہ تھا کہ اس کو علاقے سے بے دخل کر کے فردی میاں کو اس کی جگہ قابض
کرا دوں مگر میرا کوئی اختیار نہ تھا۔ ظاہرا یہ امر محال معلوم ہوتا تھا اور سب سے
زیادہ اہم ان خیالات کی رازداری تھی ۔ اس لیے کہ افشائے راز میں ناکامیابی
کا اندیشہ ایک طرف شماتت کا خیال دوسری طرف دامن گیر تھا۔ آخر بڑی مشکل
سے بعض واقعات کا پتہ لگا۔ پھر تو پیچ در پیچ مشکلیں آسان ہونے لگیں اور
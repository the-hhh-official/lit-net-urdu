۱۱۰
کے حیلے سے ایک کا فائدہ ہوتا ہے۔ بھائی صاحب نے نوکری کے
لیے کہا۔ یہاں ایک جگہ خالی تھی۔ انھوں نے نوکر رکھوا دیا۔ اس میں
تو کوئی برائی نہیں ہوئی۔
مرزا فداحسین کی بیوی :- موئی نوکری میں نوکری بھی ہو۔ پندرہ روپے کی نوکری
اس کے لیے تمام عمر کا احسان ہو گیا۔ وہ اپنے عزیزوں ہی کا سہی احسان
تو اٹھایا۔ عمر بھر کسی کے نمک کی کیٹگری کے شرمندہ نہیں ہوئے، اس
بڑھاپے میں منہ کو کا لک لگانا کیا فرض تھا۔ میں تو ان ہی کو کہتی ہوں
تم کو کچھ نہیں کہتی۔ اس میں تمہارا برا مانتا ہے کار ہے ۔
مرزا عابد حسین کی بیوی نے دیکھا کہ ان کی عقل ٹھیک نہیں ہے۔ نہ یہ
الٹی سمجھتی ہیں نہ سیدھی ۔ ان سے حجت کرنا بے کار ہے۔ یہ وہاں سے اٹھنے
کے لیے بہانہ ڈھونڈھ رہی ہیں۔ اتنے میں باقر نے آواز دی۔ اماں جان
یہاں آئیے ۔ یہ اٹھ گئیں۔ وہ نیک بخت ان کے اٹھ جانے کے بعد بھی کہتی
رہیں اور ذاکر تو موقع پا کے کھسک گیا تھا ور نہ خوب ہی کو یہ کاری ہوتی۔
باقر مرزا عابد حسین کا بڑا لڑکا جو ابھی علی گڑھ کالج سے رمضان مبارک
کی تعطیل میں آیا ہوا تھا۔ اس کے کان اس قسم کی باتوں سے نا آشنا تھے
اس لیے کہ وہ اپنے اور اپنے وطن اصلی کے طرز معاشرت سے بالکل نا
واقف تھا اور اس لیے کہ جب سے اس نے ہوش سنبھالا مرزا صاحب باہر
رہے۔ گھر میں خدا کے فضل سے اس قسم کی گفتگو سنی نہ تھی ۔ اس کی خصلتوں
میں شائستگی پورا اثر کر چکی تھی۔ کالج کی تعلیم اور تربیت نے مغربی نظام
اخلاق کا پہلا اصول ۔ "جیو اور جینے دو عملی طریقوں سے اس کے دل
نشین کر دیا تھا اس طریقہ تہذیب کا اسے ملکہ ہو گیا تھا جس میں یہ سکھایا
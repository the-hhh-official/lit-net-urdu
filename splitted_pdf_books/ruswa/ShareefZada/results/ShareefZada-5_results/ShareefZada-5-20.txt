رہنے کے لیے بنی ہوئی تھی ۔
۱۱۴
انجینیر صاحب نے مزید عنایت سے پچاس روپے کی منظوری محرر کے
مکان کی مرمت اور ضروری تبدیلیوں کے لیے کرکے تحویل سرکاری سے وہ
روپیہ مرزا فدا حسین کو دلوایا۔
یہ ایک خاص قسم کی امانت تھی جو مرزا صاحب نے اپنی نوکری کے
زمانے میں بہت کم کی ہوگی۔ مرزا صاحب یہ روپیہ اپنے پاس سے ادا کرنے
پر بڑی خوشی سے راضی ہو جائے مگر سر کاری مکان تھا۔ اس میں کسی قسم کے
ذاتی مصارف کے یہ مجاز نہ تھے ۔
خلاصہ تقریر یہ ہے کہ مرزا فداحسین کی بیوی، لڑکی اور لڑکا (یعنی میاں
ذاکر) اس واقعے کے تیسرے چوتھے روز انجینیر صاحب کے بنگلے سے رخصت
ہو کے ایک بیل گاڑی میں سوار ہو کے روانہ ہوئے۔
جس دن جانے کی تیاری ہو رہی تھی ، اس دن مرزا فدا حسین کی بیوی
نے صبح سے بکنا اور بڑ بڑا نا شروع کیا۔
ا۔ آخر میاں سے کہہ کے نکلوا دیا نا۔ اب دیکھیے کیسی جنگلے میں جا کے
رہنا پڑتا ہے۔ شیر کھاتا ہے یا بھیڑ ہے کھاتے ہیں۔ اس بڑھاپے میں دیکھیے
کیا لکھا پورا ہوتا ہے۔
۲- اسے ہے لوگو ۔ کیا بری عادت ہے ۔ ذرا سی بات ہوئی اور میں
سے میاں کے کان میں پھونک دی۔ جب آدمی ایک جگہ رہتا سہتا ہے تو لڑائی
بھڑائی بھی ہوتی ہے۔ ایسی باتیں کوئی مردوں کے منہ پر رکھتا ہے نکلوا دیا تو
کیا ہوا ؟ ہمیں پڑا ہے بھر کو جگہ نہ ملے گی ؟ آدمی اتنا بھی نہ اترائے ۔ غرور خدا
کو بھی پسند نہیں ۔ کیا ہم مکان سر پر اٹھا لے جاتے اور مکان بھی مو مفت کا۔
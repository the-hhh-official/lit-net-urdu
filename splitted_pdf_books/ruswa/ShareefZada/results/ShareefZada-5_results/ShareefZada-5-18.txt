۱۱۲
ماں : تمہارے ابا خود پریشان ہیں مگر عزیز داری کا واسطہ ہے۔ کچھ بنائے
بن نہیں پڑتی۔
باقر :۔ میں سمجھتا ہوں کہ جو لوگ ہماری ہمدردی کی قدر نہ کریں، ان سے کسی
قسم کا نیک سلوک کرنا اپنی نیکی کو ضائع کرتا ہے۔
ماں : ہاں یہ سچ ہے مگر کیا کیا جائے ۔ آخر ہمیں تو نیکی ہی کرنا چاہیے ۔ اب
اس پر دلیس میں ان کو کہاں نکال دیں ؟
باقر :۔ اماں جان میں اس دل کی نیکی کا اندازہ نہیں کر سکتا جس میں ایسی
باتیں بھری ہوئی ہیں ۔ جو آپ کے منہ سے نکلتی ہیں مگر میں نہایت ادب کے
ساتھ آپ سے اختلاف کرتا ہوں کسی شخص کے حقوق سے زیادہ اس کی
رعایت کرنا میرے نزدیک ایک طرح کی نا انصافی ہے ۔ آپ میری رائے
سے اتفاق کریں گی۔ مجھے ایک دن کے لیے ان کا گھر میں رہنا مناسب
نہیں معلوم ہوتا اور اگر کسی مصلحت سے جس کو آپ سمجھتی ہوں ، یا ابا جان،
ان کا گھر میں رہنا ضروری سمجھیں تو ضرور ہے کہ میرے علیحدہ رہنے کا
بندو بست کر دیا جائے ۔ اگر چہ ان بیہودگیوں کا اثر آپ پر نہ پڑ سکے گا
مگر خاندان کے لوگوں پر جو ابھی کمسن اور نا تجربہ کار ہیں اس کا بہت
برا اثر پڑے گا۔
مرزا عابد حسین کی بیوی بات کے پہلو کو ہی گئیں۔ باقر حسین بہت دور کی بات
کہتا ہے اور اس کی تقریر کا صاف منشار ہے کہ اگر یہ گھر میں رہیں گی تو میں ہر گز
نہیں رہوں گا اور اپنے بیوی بچوں سمیت علیحدہ ہو جاؤں گا۔
باقر :۔ مجھے اس وجہ سے بھی ان کے ساتھ رہنا منتظ نا منظور نہیں کہ چار پانچ دن کا
ذکر ہے کہ نادر کو یہ گود میں کھلا رہی تھیں ، ایک بیہودہ بات زبان سے
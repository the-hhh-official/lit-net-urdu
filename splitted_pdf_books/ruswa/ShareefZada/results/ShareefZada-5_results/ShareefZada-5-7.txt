١٠١
نارنگیاں اور امرود اپنی اماں جان کو بھی دیے ۔ انھوں نے بھی بغیر اس تحقیق
او تفتیش کے کہ یہ کہاں سے لاتا ہے ، نوش کرنا شروع کر دیں۔ آخر اس کی
بھی شکایت شدہ شدہ انجینیر صاحب کے گوش گزار ہوئی ۔ یہ چوری کا معاملہ
تھا۔ مرزا صاحب نے ذاکر کو بلا کر سخت تنبیہہ کی۔ اور مزید تنبیہ کے لحاظ سے
یہ بھی کہہ دیا کہ اگر اب کی ایسا ہوا تو میں تم کو تھانے پر بھیج دوں گا ۔ یہ خبر
میاں ذاکر کی ماں تک پہنچی۔ اسے لیجیے قیامت آگئی ۔ گویا کسی نے بھڑ کے
چھتے کو چھیڑ دیا۔ کوئی کو سنا اور گالی باقی نہ رکھی۔ کئی دن تک بڑ بڑا یا کہیں ۔
ہے ہے تھانے پر بھیجنے والا غارت ہو ۔ اسے لو بچے نے دو نارنگیاں باغ
سے توڑ لیں ۔ اس پر بچہ تھانے پر بھیجا جاتا ہے ۔ یہ عزیز داری ہے ۔ بچ ہے
اس وقت کے عزیز یزید ہوتے ہیں۔
آخر یہاں تک کہ مرزا عابد حسین کی بیوی کو بولنا پڑا ۔ دھڑا دھڑی
کی لڑائی ہوئی ۔
مرزا عابد حسین کی بیوی بیچاری لڑنا جانتی ہی نہ تھیں مگر آخر انسان
تھیں کوئی فرشتہ تو تھیں نہیں ۔ جھوٹی اور بے تکی باتوں پر خواہ مخواہ غصہ
آہی جاتا ہے۔
مرزا عابد حسین کی بیوی : - بھابی آپ بھی قیامت کرتی ہیں۔ یہ تو کچھ ایسی برا
ماننے کی بات نہ تھی جس پر آپ بے قصور برا بھلا کہہ رہی ہیں ۔
لڑکے نے سرکاری باغ سے نارنگیاں اور امرود چرائے۔ اس پر
اگر انھوں نے تنبیہہ کے لیے کچھ کہا تو کیا بیچا گیا۔
مرتد فدا حسین کی بیوی :۔ بس اسی بات پر تو میرے دل میں آگ لگتی
ہے ۔ جب تم چوری کا نام لیتی ہو ۔ چوری کیسی۔ چچا کا باغ سمجھ
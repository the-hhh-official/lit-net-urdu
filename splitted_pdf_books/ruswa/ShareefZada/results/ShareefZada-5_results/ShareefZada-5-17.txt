۱۱۱
جاتا ہے کہ ” دیانت بہترین مصلحت ہے اس نے آنکھ کھول کر راست روی
اور حق پسندی کی زندہ مثالیں یعنی اپنے والدین کو دیکھا۔ مدرسہ میں باہمی
میل جول اور ہمدردی کے اکثر لکچر سنے۔ اپنے معلموں، اور مدرسوں میں اکثر
انسان کی بھلائی میں دل و جان سے کوشش کرتے ہوئے دیکھا۔ علم کی
برکت سے حقوق والدین اور اس کے ساتھ ہی ان کے اعلیٰ درجے کے اخلاق
کی عظمت اس کے دل میں سما گئی تھی بغض و حسد ، کفران نعمت اور اس کے
مثل گناہان کبیر یعنی وہ گناہ جو نظام معاشرت کو باطل اور کالعدم کرنے والے
ہیں، اس سے اس کو ذاتی تنفر تھا۔ طعنے تشنے ، گالیاں ، کوسنے ، بھنا ، بڑ بڑا تا،
اور اسی قسم کی اور صفات سے وہ اجنبی تھا۔ اپنی ماں کے ساتھ ایک بے مغربی
بد زبان اور بے تکی عورت کو الجھتے دیکھ کر اس کو انتہا درجہ کا طیش آیا۔ آخر اس
نے اپنی ماں کو بلا کے اس واقعے کی اصلیت کو دریافت کیا۔ اس سے معلوم ہوا
کہ سراسر قصور اسی عورت کا ہے اور والدہ اس معاملہ میں محض بے خطا ہیں جیسا
کہ اس کو پہلے ہی یقین تھا۔ اس موقع پر باقر اور اس کی والدہ میں جو باتیں
ہوئیں وہ لایق تحریر ہیں :-
باقر ۔ میں نے اس سے پہلے کبھی اس قسم کی بائیں اپنے گھر میں نہیں تھیں۔
آپ کیوں بے کار اس کے ساتھ الجھتی ہیں۔ میں خیال کرتا ہوں کہ آپ کی
صحت کو اس سے سخت ضرر پہنچے گا۔
ماں :۔ کیا کروں بیٹا۔ جب سے یہ آئی ہیں ناک میں دم کر دیا ہے۔ نہ سیدھی
سمجھتی ہیں نہ الٹی ۔
باقر :۔ میں تو ہرگز جائز نہ رکھتا کہ ایسے لوگ گھر میں رہیں بلکہ والد سے اس
باب میں عرض کردن گا کہ ان کو فورا گھر سے نکال دیں ۔
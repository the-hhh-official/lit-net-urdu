۱۱۳
نکالی جس کو سن کے میری آنکھیں نیچی ہوگئیں اور ان کو کسی قسم کی غیرت
نہ آئی ۔ بچے جو باتیں بار بار کانوں سے سنتے ہیں اسی کو دہرانے لگتے
ہیں۔ میں ہر گز گوارا نہ کروں گا کہ نادر کی زبان گالیوں پر کھلے ۔
ماں : ہاں مجھے یاد آیا ۔ یہ ان لوگوں کی پیار کی باتیں ہیں۔
باقر : میں باز آیا ، ایسے پیار سے ۔ میں تو یہ خیال کرتا ہوں کہ ان لوگوں کو گالیاں
دینے اور گالیاں سننے کی عادت ہو گئی ہے۔ یہ لوگ بغیر اس کے رہ
نہیں سکتے کوئی نہیں ہے تو معصوم بچے کو گالیاں دے رہے ہیں۔
آخر اس کا انجام یہ ہو گا کہ جب بچہ کی زبان کھلے گی تو وہ بھی گالیاں بکنے
لگے گا میرے کسی مہذب دوست کی گود میں اگر میرے لڑکے نے کوئی
گالی زبان سے نکالی تو مجھے نہایت ہی حجاب ہوگا۔
باقر کے وجوہات ایسے معقول اور مدلل تھے کہ ماں کو سوائے اس کے کہ
مقدمہ کو مرزا عابد حسین صاحب کے فیصلے پر محمول کریں کچھ کہتے نہ بن پڑا۔
شب کو جب مرزا صاحب کھانا کھانے کے لیے گھر میں تشریف لائے تو
کل واقعات من و دعن ان سے بیان ہوئے ۔ باقر کی رائے کو مرزا صاحب نے
بہت پسند کیا۔ دوسرے دن مرزا فدا حسین کو نوکری پر سے بلوا بھیجا نشیب و
فراز سمجھا کے اس امر پر آمادہ کیا کہ وہ اپنے بیوی بچوں کو اس جگہ جہاں وہ متعین
تھے لے جائیں ۔
مرز افدا حسین کا جس جگہ تعین ہو ا تھا وہ ہیڈ کوارٹر سے کیش میل کے
فاصلے پر تھا۔ اس جگہ پر ایک ڈاک بنگلہ تھا۔ اسی کے شاگرد ہمیشہ کے متصل
ایک چھوٹا سا سائبان محرر کے رہنے کے لیے بنا ہوا تھا۔ مکان سے ملی ہوئی
چوکی دار کی کوٹھری تھی ۔ تھوڑی دور کے فاصلے سے ایک بارک مزدوروں کے
۱-۶
کے لیکھر کا مضمون غالبا یہ ہوگا :-
دیکھو بیٹا ! اس دن جو ہم نے تم کو تنبیہ کی تھی اس کا سبب یہ تھا کہ وہ
باغ مال سرکاری ہے اور ہم اس کی حفاظت کے لیے مقرر ہیں اور اسی کی تنخواہ
پاتے ہیں۔ یہ ہمیں ہر گز گوارا نہ ہوگا اور ضرور ہے کہ تم بھی اس کو پسند نہ کرو گے
کہ جو چیز تمہارے سپرد کی جائے اس میں سے خود صرف کر دیا کسی اور کو صرف سے
کرنے دو۔ آج یہ ٹوکرے میوے کے ہمارے ایک دوست نے ہم کو
بھیجے ہیں یہ سب تو کرے ہم تم کو دیے دیتے ہیں۔ اب یہ مال تمہارا ہو گیا۔ اس
میں سے جس قدر جی چاہے خود کھاؤ یا کسی کو دو تم کو اختیار ہے ۔
تسلی دینے والی تقریر اور پھر اس کے ساتھ میں ٹوکرے۔ ولایتی
نارنگیوں اور بڑے امرودوں سے بھرے ہوئے ممکن نہ تھا کہ ذاکر کے دل
میں کسی قسم کی آزردگی کا شائبہ بھی باقی رہتا۔
جب مرزا صاحب تقریر ختم کر چکے اور میاں ذاکر کو یقین ہو گیا کہ سب
کے سب ٹوکرے نارنگیوں اور امرودوں کے ان کا مال ہے پہلے تو یہ انداز
کیا کہ ان کو کیونکر یہاں سے اٹھا لے جاؤں مگر یہ ان کی طاقت سے باہر تھا۔
پھر داہنے بائیں نظر کر کے دیکھا کہ کوئی ایسا آدمی ملے جوان سب کو اٹھا کے
میرے ساتھ لے چلے۔ اس وقت کوئی نظر نہ آیا۔ آخران کی عقل نے یہ فیصلہ
کیا کہ ان میں سے تھوڑی تا رنگیاں اور امرود ہاتھ میں اٹھا کے چلتے ہو۔ یہ خیال
کرکے پھر یہ ٹوکرے تو کسی نہ کسی طرح گھر میں پہنچ ہی جائیں گے اور اگر پہنے بھی تو
وہاں جائے حصہ رسدی بٹ جائیں گے ۔ اس سے اپنا حصہ پہلے ہی کیوں نہ لے لو۔
انھوں نے سات آٹھ بڑی بڑی نارنگیاں اور چار پانچ امرود جیپوں میں بھر
لیے اور کچھ ہاتھ میں لے کے گھر کی طرف روانہ ہوئے اور ایک نارنگی راستے
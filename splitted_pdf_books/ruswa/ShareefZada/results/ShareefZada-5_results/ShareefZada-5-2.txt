44
کو عبادت سمجھتے تھے۔ مگر نہ اس طرح کہ جیسا مرزا فدا حسین کی بیوی کا خیال تھا۔
آٹھویں دن جمعرات کو سوا پیسے کی ریوڑیاں منگوا کے کھڑے ہو جانا اور دوبول
رسید ھے الٹے کسی دھن میں پڑھ لینا اور ماتم حسین کہہ کے سینہ کوبی کرلینا
ان کے نزدیک چنداں واجبات سے نہ تھا۔ مرزا عابد حسین کا طریقہ دینداری
عام لوگوں کے ایسانہ تھا اور ان میں ایک صفت خدا داد دیکھی کہ جس بات کو
اچھا سمجھ لیتے تھے اس کو عمل میں لانے سے پہلے ان کو کسی سے حجاب نہ ہوتا
تھا۔ عوام کی تقلید محض سے ان کو چڑھ تھی یہی طریقہ آپ کے گھر بھر کا ہو گیا تھا۔
چند روز تک مرزا فدا حسین کی بیوی کی ان شکایتوں کا کوئی جواب نہیں
دیا گیا ۔ آخر ایمان کی بات تھی کہاں تک سکوت کیا جاتا۔ ایک دن مرزا عابد حسین
کی بیوی کو کہنا پڑا۔
مرزا عابد حسین کی بیوی :- تو کیا تم جمعرات کو ماتم کیا کرتی ہو ؟
مرزا فدا حسین کی بیوی : - ہاں بی بی سے کام دنیا کے کرتے ہیں۔ کوئی نہ کوئی کام
ایمان کا بھی تو کرنا چاہیے ۔ آخر خدا کو بھی ایک دن منھ دکھانا ہے۔
مرزا عابد حسین کی بیوی :- مگر آپ نماز تو پڑھتی نہیں جو اصل کام ایمان کا ہے۔
مرزا فدا حسین کی بیوی :۔ اچھا نماز نہیں پڑھتے نہ سہی۔ ماتم تو آٹھویں روز کا
ناغہ نہیں ہونے پاتا۔
مرزا عابد حسین کی بیوی :- ایسے ماتم سے کوئی فائدہ نہیں۔ جب نماز نہ پڑھی
تو خالی ماتم سے کیا ہوتا ہے ؟
مرزا فدا حسین کی بیوی : - تو بہ تو بہ کردو۔ کفر نہ بکو۔ ماتم کو تم اس طرح کہتی ہو؟
مرزا عابد حسین کی بیوی :- میں سچ کہتی ہوں ۔ امام حسین اس بات سے ہر گز
راضی نہ ہوں گے کہ خدا نے فرض کو آپ ترک کر کے ان کا ماتم کیجیے۔
۱۶۲
تو کہتا ہوں کہ اگر آپ اس موقع پر تشریف رکھتے ہوتے تو بہت بہتر تھا۔
فقط
را قم ہدائت حسین پیشکار
سید صاحب من تسلیم ۔ مبارک باد ! عنایت نامہ آپ کا آیا ۔ اگر چہ
شادی بیاہ کے موقع پر کوئی امر حوصلہ مند ماں باپ کے خلاف طبیعت لکھنا اکثر
ناگوار ہوتا ہے ۔ لیکن میں خیال کرتا ہوں کہ ہر شخص اپنی آزاد رائے کے ظاہر
کرنے پر کسی طرح منع نہیں کیا جا سکتا۔ آپ کے خط سے معلوم ہوا کہ دوامروں
میں مابین آپ کی رائے اور حسین الدین سلمہ کی والدہ یعنی آپ کے اہل خانہ کی
رائے کے اختلاف ہے اور دونوں امروں میں حق آپ کی بیوی کی طرف
ہے۔ مگر کچھ لکھتے نہیں بن پڑتا۔ اگر شادی کا تقرر ہو گیا اور معاہدے طرفین
سے طے پاگئے تو اب یہ لکھنا فضول ہے کہ آپ نے اچھا نہ کیا۔ ماشاء اللہ
صاحبزادی آپ کی خواندہ اور نہایت ہی سلیم الطبع ہے اور وہ نوجوان جو
آپ کا داماد ہونے والا ہے ، میں نے سنا ہے (خدا کرے جھوٹ ہو) الف
کے نام سے بھی نہیں جانتا۔ قومیت کے باب میں ہر کہ شک آرو کا فر گردد۔
مگر جناب اگر لڑکی کی عافیت منظور تھی تو اس جاہلانہ قومیت کے خیال کو چولھے
میں ڈالا ہوتا۔ اب جھوڑا یہ مجھے اور میرے مثل آپ کے اور دل سوز دوستوں کو
یہ کہنا ہی پڑے گا۔ الخیر فی ما وقع ۔
یہ جو آپ نے ایک مرتبہ فرمایا تھا کہ اگر چہ لڑ کا جاہل ہے لیکن نہایت ہی
غریب اور کم سخن ہے۔ اس کا میں قائل نہیں ۔ اس لیے کہ آپ کو اس کا تجربہ کیس
طرح ہوا ؟ اور اگر ہوا بھی تو وہ غلط اصول پر مبنی ہے ۔ سونا جانے کے اور آدمی
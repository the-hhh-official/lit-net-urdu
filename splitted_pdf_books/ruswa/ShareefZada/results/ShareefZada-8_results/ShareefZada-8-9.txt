۱۹۳
جانے بسے۔ جناب وہ لڑکا جب آپ کے مکان پر بطور رکھوے کے آیا ہو گا تو کیا
آپ سے اسی وقت گالی گلوج کرتا یا مشت مشت کرتا تو آپ کو اس کی جاہلیت کا یقین
ہوتا ۔ جاہل سے سوائے جاہلیت کے اور کس بات کی توقع ہو سکتی ہے۔ بہر صورت
جو کچھ آپ نے کیا میں تو اسے کبھی اچھا نہ کہوں گا۔ مگر ہر کے مصلحت خویش نکو میداند
دوسرا امر یہ ہے کہ بھابی صاحبہ کی رائے بہت ٹھیک ہے کہ نقد روپیہ
دے دیا جائے ۔ افسوس ہے کہ آپ ایسے لائق خواندہ شخص کے ایسے پست
خیالات ہوں ۔ اول تو نام کا خیال ہی لغو ہے اور اگر بالفرض ہو بھی تو اپنے
ضلع کے کسی لوکل اخبار میں چھپوا دیجیے یا مجھ کو اجازت دیجیے میں چھپوا دوں گا
کہ میر ہدایت حسین صاحب پیشکار نے اپنی بیٹی کے جہیز میں پانچ ہزار روپئے دیئے
نقد روپیہ دینے میں ایک کتنا بڑا یہ نفع ہے کہ اگر داماد آپ کا بخیال آپ کے
سلیم الطبع اور نیک نفس ہے تو ایک سرمایہ اس کے پاس مہیا ہو جائے گا جس
سے وہ کسی قسم کی تجارت کرے گا۔ زیور وغیرہ کے دینے کو میں چنداں برا نہیں
خیال کرتا۔ اس لیے کہ اس میں نقصان کم ہے مگر یہ لچکہ بھتے کے کپڑے ، تانبے
کے برتن، پلنگ ، پیڑھی اور تمام اسباب جس کی بالفعل کوئی ضرورت نہیں ہے۔
سوائے داموں پر خرید کر کے لڑکی کے ساتھ کر دینے میں کیا ایسی رسوخیت ہے۔
اگر خدا نخواستہ لڑکے والے اس قدر محتاج ہیں کہ ان کے چوتھے پر تو انک نہیں ہے۔
اس صورت میں البتہ تھوڑا سا اسباب حسب ضرورت دے دیجیے تاکہ
آپ کی خوشی ہو جائے ورنہ میں تو اس کی بھی رائے نہ دوں گا۔ لڑکا یا اس کے
والدین حسب ضرورت خرید کرلیں گے۔
قطع نظر فرض انسانی اور اخوت اسلامی کے مجھ کو آپ سے محبت ہے ۔
اس لیے یہ چند کلے بطور نصیحت اپنا فرض سمجھ کے لکھ دیتے ہیں ۔ ابھی رجب کے
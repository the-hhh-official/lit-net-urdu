۱۶۴
بہت دن باقی ہیں۔ امید کہ آپ ان اُمور پر کامل غور کر کے جواب تحریر فرمائیں
گئے ۔ اگر میری رائے مقبول نہ ہو تو فہرست آپ کی میں نے احتیاط سے مندرجے
میں رکھ چھوڑی ہے۔ اسی فہرست کے مطابق یا اگر کچھ ترمیم کیجیے یا فہرست ترمیم شدہ
کے بموجب کل اسباب میں اپنے ہاتھوں حتی الامکان نہایت کفایت سے
خرید کر کے روانہ کر دوں گا۔ اور ہاں خوب یاد آیا۔ میں افسوس کے ساتھ لکھتا
ہوں کہ میری اور والدہ باقر حسین کی شرکت اس تقریب میں نہیں ہو سکتی اور نہ
میں اس کی ضرورت سمجھتا ہوں ۔ عزیزی با قر حسین کو آپ کی خوشی کے لیے ضرور
بھیج دیتا مگر وہ آج کل میرے ساتھ علم الاحجاز کی ایک معتبر کتاب کے ترجمہ
کرنے میں مصروف ہے۔
میر صاحب امیری صاف گوئی سے خفانہ ہو جائیے گا۔ میرے خط کے ہر
فقرے کو کم از کم دو بار پڑھیے اور اس کے نتائج پر غور کیجیے۔ باوجود علم وفضل کے
بھی انسان اگر اپنے اور اپنے متعلقین اور اپنے احباب کی برائی بھلائی پر نظر نہ
رکھے توحیف ہے۔
بھابی صاحبہ کو سلام اور بچوں کو دعاء ۔
رقیمه خاکسار - عابد
جناب مرزا صاحب معظم بندہ دام مجد کم تسلیم ! آپ کے خط کا ایک ایک
فقرہ موتیوں میں تولنے کے قابل ہے اور جو کچھ آپ نے لکھا ہے اس کی حقیقت
کو میں خوب سمجھے ہوئے ہوں مگر بعض وجوہ سے میں مجبور ہوں اور میں اس کے
ہر نقطہ پر عمل کرتا مگر نیم چشموں خصوصا عزیزوں کی طعنہ زنی کا خیال مجھے مجبور
کیے دیتا ہے۔ بہر صورت میں نے فہرست اسباب میں بہت ترمیم کر دی ہے
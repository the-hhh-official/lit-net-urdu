۱۵۶
بھول جاتے ہیں ۔ کیا فارسی اور عربی میں صرف اتنی ہی کتابیں ہیں جن کا انتخاب
اکثر نصاب ہائے تعلیم میں دیکھا گیا ہے ۔
میرا ارادہ ہے کہ ایف اے ۔ کے پاس کرنے کے بعد تم سے بجائے
بی ۔ اے کے بی ایس سی کا امتحان دلواؤں گا اور انشاء اللہ اس کی
کامیابی کے بعد تمہاری تعلیم گھر پر ہوگی۔ کہیں اور طالب علموں کی دیکھا دیکھی تم
لا کلاس میں نام نہ لکھوا لینا اور اگر ایسا کرنا بھی تو صرف علم حاصل کرنے کے لیے
نہ اس غرض سے کہ وکالت کا امتحان دے کر اس کو ایک ذریعہ اخذ معاش
کا قرار دو۔ میرا یہ مقصد نہیں ہے کہ وکالت کا پیشہ برا ہے یا اس پیشہ کے لوگ
دیانت دار نہیں ہوتے جیسا کہ مشہور ہے مگر اس میں بھی شک نہیں کہ وکالت
کے پیشہ میں افراط و تفریط کی ترغیبیں بے شمار ہیں اور احتیاط دشوار غرض
کہ خطر ناک ہونے میں کوئی شہر نہیں۔ بہر صورت اسلم یہی ہے کہ اس
اندیشہ ناک راستے سے درگزرو۔
علاوہ اس کے ملک کو اس کی ضرورت بہت کم ہے ۔ ہزار ہا وکیل
اور پیر سٹرایٹ لا خدا کے فضل سے موجود ہیں۔ اُن علوم کا حاصل کرنا واجب
کفائی بلکہ بعض صورتوں میں واجب عینی ہے جس کے جاننے والے قوم میں
کم ہیں اور جس کی قوم اور ملک کو از حد ضرورت ہے۔
میں نے سنا ہے کہ تمہارے مدرسے میں علم ہیئت کا کوئی امتحان مقرر
ہوا ہے۔ میں اس کو سن کے بہت ہی خوش ہوا ۔ اس علم میں ہمارے بزرگوں
نے بہت محنت کی تھی جس کا ثبوت علم ہیئت کی مبسوط تاریخوں سے مل سکتا
ہے۔ اس وقت میری میز پر ایک کتاب علم ہیئت کی مع ایک مختصر فرہنگ
انگریزی زبان میں موجود ہے۔ ردیف الف میں ال (عربی حرف تعریف)
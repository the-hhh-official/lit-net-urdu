۱۵۵
امتحانوں کی کامیابی تحصیل علم کا مقصود نہیں ہے بلکہ اس سے ایک حیثیت
اظہار لیاقت کی اور ایک ا تکمیل علم کا حاصل ہو جاتا ہے ۔ اگر تم کو عربی
پڑھنے کا شوق ہے تو بی ۔ اے ۔ پاس کرنے کے بعد بجائے خود پڑھ لینا ۔ یہ
عام مقولہ مشہورات سے ہے کہ عربی، فارسی ، انگریزی اسکول میں نہیں
آتی کیوں کہ مکتبوں اور مدرسوں میں مقصود بالذات انگریزی ہے نہ کہ
عربی ۔ فارسی تو کوئی ایسی چیز نہیں ۔ لیکن عربی کا علم ادب اور پھر محصولات
و منقولات وغیرہ ملا کے بہت ہی وسیع لٹریچر ہو جاتا ہے جس کے لیے ایک
عمر مطالعہ اور خواندگی کی ضرورت ہے ۔ میں ہر گز کسی ہندو یا مسلمان نوجوان
طالب علم کو یہ رائے نہ دوں گا کہ وہ مدرسہ کی تعلیم کا وقت جو نہایت ہی
محدود اور بیش قیمت ہے ، فارسی یا عربی و سنسکرت کے پڑھنے میں ضائع
کرے۔ اس کے چند وجوہ ہیں۔
(1) ان زبانوں کے پڑھنے یا علوم حاصل کرنے سے قومی حیثیت اور
مذہب کا حفظ اور بقا اگر منظور ہے تو وہ اس قسم کی پڑھائی سے جو مدرسوں
میں ہوتی ہے حاصل نہیں ہو سکتا۔
(۲) تکمیل کا درجہ حاصل نہیں ہو سکتا۔ کتابوں کا انتخاب اس قسم کا ہوتا
ہے کہ ان کو انگریزی کتابوں کے ساتھ ہی ساتھ پڑھنے سے ایک قسم کا تنفر
اپنے علوم سے پیدا ہو اور کوئی نفع ہو نہیں سکتا مثلاً جو طلبہ ایسی عمدہ کتابیں
جیسے ٹیلی کی کتاب سلف کلچر ، ہمسکی کی کتاب کے سرفس یا ہانپ کی کتاب امیز
وغیرہ پڑھتا ہو اس کے سامنے وہ کتا بیں جو نمو مبالغات اور جھوٹی خوشامدوں
سے بھری ہوئی ہیں ، ان کی کیا وقعت ہو سکتی ہے۔ مجھے تعجب ہے کہ نصاب تعلیم
کے انتخاب کے وقت میران کمیٹی فارسی اور عربی کی عمدہ کتابوں کے نام کیوں
۱۷۴
علوم انگریزی زبان میں ہونا چاہیے ۔ یہ اختلاف محض موجودہ ضرورتوں
کے اعتبار سے تھا یا اس مایوسی کی وجہ سے ہو اردو کی کم مائگی پر نظر
کر کے پیدا ہو سکتی ہے ۔ میرے خیال میں یہ کوشش کیے بغیر
مایوس ہو جاتا ٹھیک نہیں ۔ ع
این فتوئی ہمت بود ارباب هم را
میں نے تمہاری بے اجازت تمہاری دلیسٹر ڈکشنری کو جلد سے
نکال کر اس کے اجزاء علیحدہ کر دیے اور انٹر لیو کر کے دو دو سو صفحوں
کا ایک جزو بعدا کر لیا ہے جس قدر الفاظ اور اصطلاحات علمی الفاظ
انگریزی کے مقابلے میں مجھ کو یاد ہیں ان کو لکھتا جاتا ہوں۔
دلیسٹر ڈکشنری کے صفحات کا شمار ۱۶۸۱ ہے ۔ اگر بحساب اوسط
ایک صفحہ روز لکھا جائے (جو کم از کم ہے) اور ایک گھنٹہ اس کام میں
صرف ہو جو زیادہ سے زیادہ ہے، تو چار برس سات مہینے گیارہ دان
میں گل ڈکشنری ہنستے کھیلتے مترجمہ ہو جائے گی۔ ایک گھنٹہ روزانہ اس
کار اہم کے لیے صرف کرنا کچھ ایسا بار نہیں ہے اور اگر اس کا شوق تم کو بھی
ویسا ہی ہو جیسا کہ مجھے ہے اور پانچ گھنٹہ روز ہم تم مل کے محنت کر سکیں
تو کل کام ۳۳۶ روز میں یعنی گیارہ مہینے میں تمام ہو سکتا ہے۔
اس میں شک نہیں کہ بعض الفاظ انگریزی کے مقابل مشکل سے لفظ
لیں گے ۔ مگر یہ تم جانتے ہو کہ مجھے لفظوں کے گڑھنے میں ایک خاص ملکہ
ہے ۔ جب تم میرے ساتھ کام کرو گے تو عجب نہیں کہ چند روز میں یہ صفت
تم میں بھی پیدا ہو جائے ۔ شاید تم کہو کہ یہ کیونکر ہو سکتا ہے ۔ اس کی دلیل
مجھ سے سنو۔
١٦٠
بالفعل وہ پٹیالہ میں ہیں مگر ان کے صاحبزادے کی زبانی معلوم ہوا کہ وہ اسطرلاب
ایک سورو صاحب جرمنی سے آئے تھے وہ سات سو روپیہ کو خرید لے گئے ۔
اس بات کے دریافت ہونے سے مجھ کو کچھ زیادہ افسوس نہیں ہوا۔
اس لیے کہ میں خوب جانتا ہوں کہ آپ اصول علوم سے باخبر ہیں اور میں جب لکھنو گیا
تھا تو آپ کے ہاتھ کا بنا ہوا اسطرلاب خود دیکھا تھا۔ میرا اعتقاد مجھے یقین دلاتا ہے
کہ میر احسان علی والا اسطرلاب اس سے کسی طرح بہتر نہ ہوگا ۔ بالفعل آپ کے پانچ
سو روپیہ کی بچت ہوگئی ورنہ مجھ کو تعمیل ارشاد ضرور ہی کرنا ہوتی اور پانچ سوروپیہ
آپ کے بلا ضرورت صرف ہو جاتے۔ محقق طوسی کی اقلیدس محشی کے دیکھنے کا
میں بھی مشتاق ہوں ۔ ممکن ہو تو اسے چھپوا دیجیے۔ بھائی باقر حسین سلمہ کے
امتحان میں پاس ہونے کی خبر مجھے ان کے خط سے معلوم ہو چکی تھی اور ان کو میں
مبارک باد بھی دے چکا ہوں ۔ آپ کی تحریر سے معلوم ہوا کہ آپ اپنے مثل
ان کو بھی تارک الدنیا بنانا چاہتے ہیں مگر یہ نہیں معلوم ہوا کہ ان کا ذاتی منشاء
کیا ہے ۔ کیا وہ اپنی آئندہ زندگی کو ملک اور قوم پر نثار کرنے کے لیے آمادہ
ہو گئے۔ اگر ایسا کیا تو بہت بڑا کیا، چچا جان کی طرف سے آپ کو سلام شوق لکھ
کر اس عریضہ کو ختم کرتا ہوں ۔ فقط
عقیدت آئین
ظہور الدین

عنایت فرمائے بیکراں جناب مرزا صاحب دام مجده تسلیم !
یہاں یہ ہمہ وجوہ خیریت ہے اور آپ کی خیر و عافیت کا درگاہ قاضی الحاجات
سے شب و روز نیک مستدعی رہتا ہوں دریں و لا باعث تحریر نیاز نامہ ہذا یہ ہے
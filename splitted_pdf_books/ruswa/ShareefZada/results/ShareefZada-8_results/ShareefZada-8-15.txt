۱۶۹
اتنی ہی قوت ہمیشہ لازمی ہے ۔ اگر یہ نہ ہوتا تو پھر علم میکانات میں کوئی مقیاس نہ مقرر
ہو سکتا اور نہ اس علم کا انضباط ہو سکتا ۔ نظام شمسی اور سیارات سے لے کر ایک قطرہ
آب بلکہ ہر وترہ اس میکانی قانون کے تابع ہے ۔ ذَالِكَ تَقْدِيرُ الْعَزِيزُ الْعَلِيمِ
روٹی بغیر محنت کے نہیں مل سکتی ۔ میری مراد جسمانی اور طبیعی محنت سے ہے ۔
وہ شغل بیکاری جسے لوگ دماغی محنت کہتے ہیں، میرے نزدیک اس مقصد کے
لیے مفید نہیں ۔ ہاں کلوں کی ایجاد سے انسان کو یہ فائدہ ہوا کہ مشقت بدنی میں
کفایت اور بچت ہو گئی مگر تحریک اور محرک کی قوتوں میں جو مساوات تھی وہ بعینہ
باقی ہے ۔ جو کام جس قوت سے ہوتا تھا وہ اب بھی اسی قوت سے ہوتا ہے ۔ کلوں
کی ایجاد نے کام کی مقدار کو بڑھا دیا ۔ مگر اس سبب سے کام کی ضرورت دنیا میں
زیادہ ہو گئی اور یہی وجہ ہے کہ انسان کو پھر بھی فرصت نہ ملی جتنے کام کی ضرورت
بڑھی کلوں نے اتنی ہی محنت کا بچاؤ کر دیا۔ اگر معادلت کے دونوں طرف سے
یہ دونوں برابر چیزیں نکال لی جائیں تو پھر بھی انسان کی ذاتی حاجت ایک طرف
اور اس کی ذاتی مشقت دوسری طرف باقی رہ جائے گی۔ یہ ایک ایسی ضروری
معادلت ہے جو تا قیام قیامت ( بلکہ اس کے بعد بھی باقی رہے گی ۔ اگر ایسا نہ ہوتا
تو کلوں کی ایجاد کے بعد کارخانوں میں کاریگر نظر آتے نہ کھیتوں میں کشت کار۔
مثلاً روٹی کی ضرورت جو سب ضرورتوں سے زیادہ ہے ۔ اسی کا حال دیکھو۔
تمام عالم کی زمین مزروعہ ۔ ایک رقبہ آراضی محدود ہے ۔ انسانوں کی تعداد بڑھتی
جاتی ہے۔ کلوں کی ایجاد نے جتنا محنت کا بچاؤ کر کے پیداوار کو بڑھایا اتنے ہی کھانے
والے بڑھ گئے۔ کھانے والوں کے بڑھنے سے مانگ زیادہ ہو گئی قیمت بڑھ گئی۔
قیمت کا بڑھ جانا بعینہ محنت کا بڑھ جاتا ہے ۔ یہ ضرور ہے کہ مانگ کے بڑھنے سے
دسا اور بڑھ جاتا ہے اور اس سے قیمت گھٹ جاتی ہے۔ یہ نسبت ہمیشہ دو
144
معظمی جناب مرزا صاحب تسلیم ۔ میں ایک مدت سے آپ کی تعریفیں سنا
کرتا ہوں اور آپ کے خیالات کے معلوم کرنے کا مجھے کمال شوق ہے ۔ آپ کے
مختصر جواب نے مجھے بالکل مایوس کر دیا۔ ایک تو اس کا سبب تحریر فرمائیے کہ وہ
کتاب کیوں نہ چھے گی۔ دوسرے اگر کوئی کتاب آپ کی تصنیفات سے چھپ کر
تیار ہو تو مجھ کو ضرور عنایت کیجیے۔
عریضہ خادم - مہادیو پرشاد
جناب میری تصانیف سے جو کتابیں چھپی ہیں وہ سب علمی ہیں۔ فہرست کتب
مطبوعہ کی روانہ کرتا ہوں ۔ جو کتاب مطلوب ہو پبلیشر کو خط لکھ کر منگوا لیجیے ۔
روزانہ زندگی کے نہ چھاپنے کی وجہ یہ ہے کہ یہ مختصر کتاب میں نے مرزا رسوا
صاحب کی فرمایش سے لکھی تھی۔ وہ ان کے حوالہ کر دی۔ مرزا صاحب نے جو
میری لائف تحریر فرمائی ہے اس میں اکثر مضامین اس رسالے کے موجود ہیں۔
کیوں کہ کتاب روزانہ زندگی کا تعلق با تخصیص میری ذاتیات سے تھا جس
کو میں نے سیدھے سادے لفظوں میں لکھ دیا تھا۔ مرزا صاحب نے اس کو شاعرانہ
ستایش اور دوستانہ نوازش کے ساتھ خلط مبحث کر کے ایک عجیب چیز بنا دیا جس
کو یا وہ خود سمجھ سکتے ہیں یا ایسے اصحاب جن کو ناول دیکھنے کا شوق ہے۔ خلاصہ یہ
کہ میرے واقعات کو ایک دلچسپ فسانہ بنا دیا ۔ میری پوری لائف کا خلاصہ یہ
ہے کہ میں ایک چلتی ہوئی کل ہوں جس کی کمانی ضرورت اور جس کی قوت مجبوری
ہے ۔ میں ایسا خیال کرتا ہوں کہ ہر انسان کی لائف کا یہی خلاصہ ہے۔ میری
لائف میں میرے بعض رینج کے حالات ایسے لکھ دیتے ہیں جن کا مشتہر کرنا شاید
اور کوئی شخص گوارا نہ کرتا مگر مرزا صاحب کا خیال ہے کہ اس سے خلق اللہ کو فائدہ
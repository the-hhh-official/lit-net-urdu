۱۷۱
کی تکلیف اپنی شان کے خلاف سمجھو گے؟ مجھے تمہارے اخلاق سے کبھی امید
نہیں ہو سکتی۔ اسی مثال سے سمجھ لو نوعی ضرورتوں کا بار اٹھانے کے لیے قوت
اجتماعی کی ضرورت ہے اور میں کہتا ہوں کہ اس کے لیے ہر شخص کو حصہ رسدی
طبیعی مشقت کرنا فرض ہے ۔ ہر شخص کو کم از کم اتنا کام ضرور کرنا چاہیے جو اس
کی ذاتی حاجتوں کی مساوات کو پورا کر دے اور اپنی ذات خاص کے لیے
اس کو دوسروں کا بار نہ اٹھانا پڑے ۔
ہمارے ملک کے دیہات کا دستور ہے کہ فصل کی تیاری کے وقت کچھ
لوگوں کے حقوق کی بیگھ پانی کھیت دیے جاتے ہیں۔ ان میں سے ایک رحمتہ
فقیر کا بھی ہوتا ہے۔ جو لوگ بلا محنت دنیا کی کھیتی سے فائدہ اٹھاتے ہیں ان
کا حال مثل ان دیہاتی فقیروں کے ہے ۔
میں اس حق کو کوئی حق نہیں سمجھتا۔ بلکہ یہ ایک قسم کا صدقہ ہے جو اور لوگ
اپنی عنایت سے بیکاروں کو دے دیتے ہیں۔ ہمارے گاؤں کے قریب
کفایت علی شاہ ایسے ہی فقیروں میں سے ہے جس کو ہر فصل پر اناج دیا جاتا
ہے۔ اس کا دینا ہمیشہ کھلتا ہے ۔ مگر ایک دن میں خود اس کے تکیہ کی طرف
نکل گیا۔ اس دن سے میرا وہ خیال بدل گیا ۔ میں نے دیکھا کہ اس کی ذات
سے آئندہ روند کو بڑا فائدہ پہنچتا ہے خصوصا بو جھیلوں کو ۔ گنوار بھاری بھاری
بوجھ اٹھائے ہوئے پسینہ ٹپکتے ہوئے دھوپ میں جلتے وہاں آکر سایہ دار درختوں
کے نیچے دم لے کر ٹھنڈی ہوا کھاتے ہیں۔ اس کنویں سے جو اس کا ذاتی بنوایا
ہوا ہے ، پانی پیتے ہیں مسلمان اسی کے گھروں سے اور ہند و خود بھر لیا کرتے
ہیں۔ ٹھیک میں آگ تیار رہتی ہے۔ لوگ فلمیں بھر بھر کر دیتے ہیں۔ غرضکہ
اصول کفایت عامہ نے کفایت علی شاہ کو بھی بیکار نہیں چھوڑا ۔
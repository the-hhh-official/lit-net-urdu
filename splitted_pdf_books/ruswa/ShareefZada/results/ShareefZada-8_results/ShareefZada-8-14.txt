۱۶۸
پہنچے گا۔ اگر ایسا ہے اور میری آرزو ہے کہ ایسا ہو تو اس سے بہتر کیا بات ہے ۔
زیاده نیاز -
آپ کا خادم - عابد
بی ۔ ایس سی کا امتحان با قرنے مدرستہ العلوم علی گڑھ میں پاس کیا تھا ۔
جب والد کو اپنی کامیابی کا حال لکھا۔ اس کے جواب میں جو خط مرزا صاحب نے
اپنے لائق فرزند کو لکھا تھا اس کو بعینہ نقل کیے دیتے ہیں۔
عزیز از جان من مرزا با قرحسین سلمہ ۔ بعد دعا کے معلوم ہو کہ تمہارے
بی ۔ ایس ۔ سی ۔ ڈگری کا امتحان پاس کرنے کا حال معلوم ہوا ۔ اس موقع پر اگر
میں خوشی نہ ظاہر کروں تو تم نا خوش ہو گے ۔ اس لیے تمہاری خوشی کے لیے میں
نے تمہارے نام کے ساتھ قبل اس کے کہ یو نیورسٹی کے ہاں سے تم گون پہنے
ہوئے ڈپلوما ہاتھ میں لے کے نکلو، لفظ بی۔ ایس سی بھی تمہارے القاب میں
بڑھا دیا اور خلاف معمول آج تمہارے نام کے پہلے لفظ مرزا بھی لکھا ہے۔ واقعی
اب تم اس قومی اور خاندانی خطاب کے شایان شان ہو ۔ میرے نزدیک اعلیٰ
درجہ کی تعلیم شرافت کا تمغہ ہے جس سے میں زندگی میں نا مساعدت زمانہ کی وجہ
سے محروم رہا مگر یہ اچھی طرح یا درکھنا کہ خالی شرافت کا تحفہ بھوک پیاس
تسکین کے لیے کافی نہیں ہے ۔ ہر ایک طبعی حاجت کے لیے طبعی مشقت ضروری
ہے ۔ اگر تمہارے لیے کوئی پانی نہ بھرے تو جب پیاس لگے گی تم ہی کو ڈول کے
کے خود ہی کنویں پر جانا پڑے گا۔ اگر کوئی تمہارے لیے روٹی نہ پکائے تو تمہیں
خود ہی پکانا پڑے گی۔ تم ما شاء اللہ خود صاحب علم ہو۔ مجھ سے زیادہ اس بات
کو سمجھ سکتے ہو کہ جو تحریک متنی قوت سے ایک مرتبہ ہوئی ویسی ہی تحریک کے لیے
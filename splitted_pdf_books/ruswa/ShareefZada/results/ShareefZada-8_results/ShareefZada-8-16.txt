۱۷۰
خاص ضدوں کے مابین گھٹتی بڑھتی رہتی ہے ۔
ایک لطیفہ تمہیں سناتے ہیں۔ ہمارے ایک دوست تھے ۔ پادری صاحب
تازہ ولایت ۔ ایک دن میں اُن کی ملاقات کو گیا ۔ گرمیوں کے دن تھے۔ جس
کی ٹیاں لگی تھیں ۔ پنکھا قلی پنکھا کھینچ رہا تھا۔ اتفاقاً پنکھا قلی کسی ضرورت
سے پیچھا چھوڑ کے چلا گیا۔ سخت گرمی ہو گئی ۔ اس پر کچھ ذکر چلا ۔ پادری صاحب
نے فرمایا ۔ واقعی بڑا سخت کام ہے ۔ دن بھر ہاتھ نہیں رکھتا ۔ اگر اب کی میں
ولایت گیا تو اس مقصد کے لیے ایک کل بنوا لاؤں گا ۔ صاحب نے ایسا ہی
کیا۔ پنکھا کھینچنے کی کل ایجاد کی۔ ولایت سے بنوا کے لائے ۔ مگر اس سے کیا ہوا ۔
محنت کا خرچ تقریبا ہی رہا۔ اس لیے کئی سور و پیہ صرف کر کے کل تیار ہوئی۔
پھر ہندوستان میں آنے جانے کا خرچہ ۔ اس حساب سے اگر دیکھا جائے تو وہی
ماہواری پڑ جائے گی۔ پنکھا قلی بھی بیکا ر نہ رہا ہو گا ۔ حاجتوں نے اس کو اور کام
میں لگا دیا ہو گا۔
خلاصہ تقریر یہ ہے کہ کلوں کے ایجاد ہونے نے آدمی کو بیکار نہیں کر دیا۔
میری رائے میں بدنی محنت کرنا ہر شخص پر واجب ہے اور واجب بھی کیسا عینی
نہ کفائی ۔ اس لیے ایک مثال لکھتا ہوں جس سے میں خیال کرتا ہوں کہ میرا
مطلب تم بخوبی سمجھ بھاؤ گے۔ تھوڑی دیر کے لیے فرض کر لو کہ تم اپنے فارم پر
ہوا اور برسات کا زمانہ قریب ہے ۔ مکا چہار نے اپنا چھپر باندھا ہے ۔ اب
وہ اٹھا کے کچی دیواروں پر رکھنا چاہتا ہے ۔ لوگ چھپر اٹھانے کے لیے جمع
ہوئے ہیں ۔ صرف ایک آدمی کی کمی ہے ۔ تم موجود ہو ۔ کیا ایسی حالت میں
اپنی بی ۔ ایس سی کی ڈگری کا تفاخر اپنے دماغ میں لیے ہوئے اسٹیڈی
روم ( کتاب دیکھنے کا کمرہ) میں بیھٹے رہو گے اور اس غریب کے چھپر اٹھانے
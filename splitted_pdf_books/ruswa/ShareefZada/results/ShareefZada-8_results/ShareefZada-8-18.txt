۱۷۲
شہروں میں بہت سے لکھتے عالم ، فاضل ، مولوی ، پادری ، پنڈت ،
اتنا فائدہ بھی خلق اللہ کو نہیں پہنچاتے ۔ نظام معاشرت سے اگر ان کو کچھ
وصول ہوتا ہے تو وہ ہرگز ان کا حق نہیں ہے۔ تم کہو گے کہ اخلاقی فائدہ
ان سے پہونچتا ہے۔
ہاں یہ پہنچ ہے ۔ مگر اتنا ہی اخلاقی نقصان بھی پہنچتا ہے ۔ اس لیے کہ
لوگ ان کی عزت اور شان و شوکت دیکھ کر دھوکا کھا جاتے ہیں اور اسی
قسم کے طریقہ زندگی کو پسند کر کے اسی مقصد سے تحصیل علم کرتے ہیں ۔
اور ویسے ہی اخلاق اخذ کر کے ان کے خلیفہ اور سجادہ نشین بن جاتے ہیں۔
ان کی اولا د اکثر حالتوں میں اپنے آبائی علم و فضل میں جس کی مقدار بہت
ہی کم ہے حد سے زیادہ فخر کرتے ہیں۔ اور لوگ اس خیال سے کہ ان کو
تحصیل علم و فضل کا موروثی ملکہ حاصل تھا اور اس کے اکتساب کا ذریعہ بھی
ان کے پاس موجود تھا۔ ضرور ہے کہ یہ لوگ پنسبت اور لوگوں کے زیادہ
تر عالم و فاضل ہوں ، ان کی قدر کرتے ہیں اور ان کو بلا محنت جو یہ
عزت حاصل ہو جاتی ہے اسی وضع کو ان کی اولاد اختیار کر لیتی ہے۔ رفتہ
رفتہ علم و فضل خاندان سے مفقود ہو جاتا ہے ۔ اور صرف تفاخر باقی
رہ جاتا ہے ۔
نئی روشنی والوں میں یہی حال ان لوگوں کا ہے جو ریفارمین بیٹھے
ہیں۔ خود را فضیحت و دیگران را نصیحت ۔ اور اکثر حالتوں میں اسی کو ذریعہ
معاش قرار دے لیتے ہیں۔
میں نے سنا ہے کہ تم لاکلاس اٹنڈ کرتے ہو ( پڑھتے ہو) میں کسی
قسم کے تحصیل علم کو منع نہیں کرتا بلکہ علم قانون کا حاصل کرنا بہت ضروری
۳۲
بھی حفظان صحت کے اصول میں داخل ہے۔ لکھنو کے اکثر صاحبزادوں کو
عنفوان شباب سے عشق بازی کا لپ کا پڑ جاتا ہے اور اس کے ساتھ ہی شعر و سخن
کی طرف طبیعت مائل ہوتی ہے ۔ اس بہانے سے اکثر ناجائز تخیلات کو عمدہ
الفاظ کے پیرائے میں ادا کرنے کا اچھا موقع مل جاتا ہے ۔ ان بلاؤں سے خدا نے
ان کو محفوظ رکھا تھا۔ ابھی پورے جوان بھی نہ ہونے پائے تھے کہ ان کے والد مرحوم
نے از راہ دور اندیشی ان کی شادی کر دی ۔ شادی کے دوسرے ہی سال ان
کے اولاد ہوئی۔ اس سے چند ہی روز بعد خانہ داری کا تمام بار ان کی گردن پر
پڑ گیا جس سے آج تک سر اٹھانے کی مہلت نہ ملی۔ نہ انھیں یاروں کے ساتھ
راتوں کو پھرنے کا اتفاق ہوا تھا، نہ اونچے کو ٹھوں تک ان کی نیچی نظریں اٹھنے
پائی تھیں ، نہ رقص و سرود کی محفلوں میں انھیں بیٹھنے کا موقع ملا تھا۔ غرضکہ یہ اس
کوچے سے بالکل ہی نابلد تھے ۔
القصہ مادھو سے انھوں نے پورے دو گھنٹے محنت کی اور خود بھی دم نہ لیا۔
اس اثناء میں بلدیو کئی مرتبہ کسی نہ کسی بہانے سے اس کھپریل میں آ آکے ان کا
پڑھانا دیکھ گیا۔ یہ ابھی تھوڑی دیرا اور پڑھاتے مگر اب نو بج گئے تھے۔ مادھو
کے اسکول جانے کا وقت تھا۔ یہ اپنی جگہ سے اٹھے ہی تھے کہ بلدیو مستری نے
انھیں اشارے سے بلایا اور ایک فرد حساب کی نکال کے پڑھوائی ۔ اس میں
کاریگروں کے چھٹے کی تفصیل تھی ۔ شنکر کو ہار اور ماتادین بڑھئی کے حساب میں کچھ
گنجلک تھی۔ اسے صاف کرا لیا۔ ان کا نام بھی مع شرح تنخواہ اسی فرد میں لکھوا
دیا۔ اب یہ گھر روانہ ہوئے۔
بلدیو کے کارخانے میں اور تو کوئی ایسی بات نہ تھی جو ان کے دل میں کوئی
خاص اثر کرتی ۔ مگر بھاری ہتھوڑوں کی آواز میں اور بڑی دھونکنیوں کی جھنڈ کاریں
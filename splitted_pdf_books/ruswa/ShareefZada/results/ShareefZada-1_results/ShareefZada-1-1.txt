۱۵
شریف زاده
ہمارے عنایت فرما مرزا عابد حسین صاحب کے والد ماجد مرزا
باقر حسین مرحوم حضرت عباس کی درگاہ کے پاس کہیں رہتے تھے ۔ پختہ
مکان تھا ۔ دس روپیہ ماہوارہ بلا شرط خدمت نواب محرم الدولہ بہادر کی
سرکار سے پاتے تھے ۔ اس میں خدا نے یہ برکت دی تھی کہ با فراغت بسر
کرتے تھے۔ یہیں سو روپے کا بی بی کے ہاتھ گلے میں گہتا تھا۔ سو پچاس کا گھر
میں اثاثہ تھا ۔ دس میں رو پے وقت بے وقت مندر چھے سے نکل بھی آئے
تھے ۔ عابد حسین کی والدہ نے بھی آپ بوٹھا نہیں پھونکا ، ماما ہمیشہ نوکر
رہی۔ عابد حسین کی کوئی تقریب ایسی نہیں ہوئی جس میں دس میں عزیزہ
جمع نہ ہوئے ہوں ۔ ڈومیاں نہ آئی ہوں ۔ عابد حسین کی شادی اپنے
مقدار اور حوصلے کے موافق اچھی طرح کی ۔ اگر چہ اس تقریب میں مرزا صاحب
مرحوم کسی قدر مقروض ہو گئے تھے مگر جہیز بیچنے کی نوبت نہیں آئی ۔ شادی کے
برسویں دن ایک لڑکا پیدا ہوا اور اس کی چھٹی بھی بڑی دھوم دھام سے ہوئی۔
جب تک ماں باپ زندہ رہے مرزا عابد حسین کو کھانے پینے کی طرف سے
فراغت تھی ۔ محلہ میں ایک مولوی صاحب رہتے تھے ان سے فارسی پڑھتے
تھے ۔ اسکول میں انگریزی پڑھنے جاتے تھے ۔
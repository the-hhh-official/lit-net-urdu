۲۹
عابد حسین ۔ جب سے کہو ۔
مادھو ۔ آٹھ دن ہمارے امتحان کو رہ گئے ہیں۔ اگر کل ہی سے آئیے تو اور اچھا ہو۔
عابد حسین ۔ کل ہی سے آؤں گا۔ کسی وقت آیا کروں ؟
مادھو ۔ صبح کو آئیے یا شام کو ۔ یہی دو وقت ہیں۔
عابد حسین ۔ اچھا تو میں صبح کو سات بجے پہنچ جایا کروں گا
خط تمام ہو چکا تھا۔ باتوں میں یہ مطلب بھی نکل آیا۔ اب وہاں ٹھہرنے
کی کوئی وجہ نہ تھی ۔ جو شخص ان کو ساتھ لایا تھا اس نے بلدیو سے اگر کے لیے
کہا۔ معلوم ہوا ہے کہ اکہ والا کہیں سواری لے کر گیا ہے ۔ اس لیے اس نے ایک
چوٹی نکال کے مرزا عابد حسین کے ہاتھ پر دھری ۔ پہلے تو انھوں نے انکار کیا اس
خیال سے کہ بلدیو کی نگاہ میں ذلیل نہ ہو جاؤں ۔ مگر بلدیو نے خود کہا۔ میاں صاحب
لے لیجے حسین گنج سے لے کر لیجیے گا۔ رات زیادہ ہو گئی ہے اور پھر آپ سویرے
آنے کو بھی کہتے ہیں۔ جلدی سے گھر پہنچ جائیے گا۔ مرزا عابد حسین نے چوٹی لے کے
جیب میں رکھی اور کار خانے سے روانہ ہوئے۔
عابد حسین کی حالت سخت مایوسی کی تھی ۔ اتنا سہارا ہو ملا جان میں جان
آئی ۔ اب گھر کی طرف جلد سے جلد قدم اٹھنے لگے ۔ راستے میں اسکے بہت
سے ملے مگر گھر میں بیوی بچوں کو اس حالت میں چھوڑ کے آئے تھے خیال کیا کہ اب
اگر اکہ کرتا ہوں تو کم سے کم دو آنے فضول خرچ ہو جائیں گے ۔ چار آنے میں دو.
وقت روٹی چل سکتی ہے ۔ تھوڑا جبر اور گوارا کر و۔ پا پیادہ پہنچ ہی جاؤ گے۔ بارے
جس طرح ہو سکا گھر پہنچے ۔
رات کے دس بج گئے تھے۔ دروازے پر آ کر کنڈی کھڑکھڑائی بیوی
نے اٹھ کے دروازہ کھولا ۔ دیکھا گھر میں چراغ جل رہا ہے ۔ حیرت ہوئی کہ تیل
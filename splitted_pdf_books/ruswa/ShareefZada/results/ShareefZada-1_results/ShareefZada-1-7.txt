۲۱
صاحب کمرے میں بیٹھے رہتے ہیں ، ان ہی سے پوچھ لیتا، میر صاحب کہاں رہتے
ہیں بلکہ میں وہیں ملوں گا۔ اے لو یہ روپیہ تو لو ۔ باتوں میں دینا ہی بھول گیا۔
حسین علی ۔ کیا ہرج ہے پھر مل جاتا ۔
خریدار تو روپیہ دے کر اُدھر روانہ ہوا۔ ادھر میاں حسین علی خوش
خوش قدم بڑھاتے ہوئے گھر کی طرف چلے۔
آیا ! کیا ایسے لوگ ابھی زندہ ہیں جو دوسروں کا کام کر کے خوش
ہوتے ہیں ؟ ہاں ہیں ۔ اور ایسے لوگوں میں ہیں جن کو مغرور بند کا زر حقارت
کی نظر سے دیکھتے ہیں جن کا چال چلن بہت ہی سیدھا سادہ ہے۔ اس
لیے لوگ انہیں بے وقوف سمجھتے ہیں۔ انھوں نے وہ اعلیٰ درجہ کی تعلیم نہیں
پائی جو خود غرضی کے اصول سکھاتی ہے ۔ اسی لیے انھیں سادہ لوح کا خطاب
دیا جاتا ہے ۔ انھوں نے وہ علم مجلس نہیں حاصل کیا جس میں ظاہرداری اور
بناوٹ انسانیت کے اصلی جذبات کو چھپا دیتی ہے ۔ اس لیے بیچارے بے تمیز
خیال کیے جاتے ہیں ۔ انھوں نے وہ لغو فلسفہ نہیں پڑھا جو مذہب کے مقدس
اصول میں شک ڈال دیتا ہے۔ اس لیے جاہل کے لقب سے یاد کیے جاتے
ہیں ۔ یہ لوگ گورنمنٹ کی مصلحتوں کو نہیں سمجھتے نہ اس میں نکتہ چینی کرتے ہیں
اس لیے انھیں اعلیٰ درجہ کی یا تمدنی عزت کے حاصل کرنے کا خیال ہی نہیں۔
قومی اصلاح کی انھیں فکر نہیں رہتی۔ اس لیے کہ اصل محک یعنی شہرت کی
ہوس انھیں ہوتی ہی نہیں۔
جب حسین علی روپیہ لے کے آئے تو انھوں نے اپنی بیوی کو دیا ۔ بیوی
خوشی خوشی دوڑی گئیں ۔ مرزا عابد حسین کی بیوی کو کھڑکی کے پاس بلایا۔ روپیہ
حوالہ کیا۔ اس وقت کی خوشی اس نیک بخت اور غریب بی بی کی زبان قلم سے
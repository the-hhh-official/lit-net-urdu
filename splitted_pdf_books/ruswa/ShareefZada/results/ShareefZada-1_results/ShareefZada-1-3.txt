۱۷
پورا بوجھ دفتہ آن پڑا۔ گھر کا اسباب اور بیوی کا جہیز ماں کے جیتے جی بک
کر صرف ہو چکا تھا اور جو کچھ رہا سہا تھا وہ اُن کی تجہیز و تکفین اور رسوم فاتحہ
وغیرہ میں صرف ہو گیا ۔ اب گھر میں ایک حبہ نہیں ہے جسے گروی رکھیں یا بیچ
لیں۔ گھر میں ایک خود ہیں، ایک بی بی ، ایک لڑکا کوئی تین برس کا، ایک لڑکی
چھ مہینے کی گود میں ، ابھی تک صورت روز گار نہیں اور نہ کہیں سے امید ہے مگر
استقلال یہ ہے کہ ابھی تک پڑھے جاتے ہیں۔ امتحان کے چھ مہینے اور باقی ہیں کیسی
طرح ہو اب کی ضرور پاس ہونا چاہیے ۔ آخر کچھ نہ بن پڑا۔ ایک فتو کنجڑا رہتا تھا۔
مکان اس کے پاس ستوار وپے پر گروی رکھا ر من با قبضہ تھا۔ خود محمود نگر کے تالے
پر ایک کچا سا مکان ایک روپیہ ماہوار کرایہ پر لے کر رہنے لگے۔ خیر امتحان کے
زمانے تک کے لیے اطمینان ہو گیا۔ جی توڑ کے محنت کی۔ خدا خدا کر کے پاس
بھی ہو گئے ۔ اب نوکری کی تلاش ہے ۔
آج بہت ہی پریشان گھر سے نکلے ہیں۔ منھ اترا ہوا ہے۔ آنکھوں میں حلقے
پڑ گئے ہیں۔ مارے ضعف کے قدم نہیں اٹھتا۔ (دل میں کہے جاتے ہیں)
افسوس ! آج ہمارے بیوی بچوں کا دوسرا فاقہ ہے ۔ راستے میں جو لوگ
ملتے ہیں، ان کے چہرے کسی قدر بشاش نظر آتے ہیں۔ کنجڑوں کی دکانیں میوؤں
اور ترکاریوں سے بھری ہوئی ہیں ۔ نان بائی گرم گرم شیر مالیں اور خمیری روٹیاں
تنور سے نکال رہے ہیں ۔ نہاری کے پتیلے سے گرم گرم بھاپ نکل رہی ہے۔
نجو کی دوکان پر حلوہ سوہن بھی تازہ تازہ بنا ہوا ہے ۔ تمام راستہ مہکا ہوا
ہے۔ حلوائیوں کی دکانوں پر پوریاں ، کچوریاں ، حلوے ، مٹھائیاں کیسی
پٹی پڑی ہوئی ہیں۔ اس میں سے کچھ بھی ہمارا اور ہمارے غریب بیوی بچوں
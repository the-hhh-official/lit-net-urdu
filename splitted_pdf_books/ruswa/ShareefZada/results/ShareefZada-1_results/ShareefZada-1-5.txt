14
وہاں جاکے پکاریں ۔ ہمسائی ! ہمسائی کھڑکی کے پاس آئیں ۔
عابد حسین کی بیوی ۔ ہمسائی تمہارے میاں گھر میں ہیں ؟
ہمسائی ۔ ہاں ۔ کیا ٹوپی تیار ہو گئی ؟
عابد حسین کی بیوی ۔ ہاں بہن ۔ خدا خدا کر کے آج تیار ہوئی ۔ ذرا اپنے
میاں کو دکھا دو۔ ہمسائی ٹوپی میاں کے پاس لے گئیں ۔
میاں ۔ ہاں ۔ یہ ٹوپی خوب تیار ہوئی ۔
ہمسائی ۔ بھلا کتنے کی ہوگی ؟
میاں ۔ بازار میں دکھانے سے حال معلوم ہو گا ۔ میرے اندازے میں تو کوئی
دس گیارہ آنے کی ہوگی ۔
بیوی ۔ اچھا تو بیچ لا دو۔ بیچاری کے یہاں آج تیسرا فاقہ ہے ۔ بچے غش کی
حالت میں پڑے ہیں ۔
میاں ۔ تیسرا فاقہ اتم نے مجھ سے نہ کہا بنیے کے یہاں سے کچھ لا دیتا ۔
بیوی ۔ چپ رہو ۔ کھڑکی کے پاس کھڑی ہیں ۔ کہیں سن نہ لیں ۔ بڑے غیرت
دار لوگ ہیں ۔ چاہے دم نکل جائے منہ سے نہ کہیں گے ۔ قرض وام
بھی نہیں لیتے ۔ بیوی میاں دونوں کی ایک راہ ہے ۔ جب فاقہ ہوتا
ہے بچوں تک کو گھر سے نکلنے نہیں دیتے۔
میاں ۔ بڑے عالی خاندان ہیں ۔ خدا نے اب مصیبت ڈالی ہے ۔ ان کے
باپ کے کارخانے ہی اور تھے ۔ اچھا تو لاؤ میں جلدی سے ٹوپی پہنچ لاؤں ۔
یہ کہہ کے میاں حسین علی نے الگنی پر سے انگر کھا اتار کے پہنا۔ ٹوپی پہنی۔ وہ
ٹوپی جیب میں رکھی ۔ گھر سے نکلے۔ -- جلدی جلدی پارچے والی گلی پہنچے ۔ دو ایک
دوکان داروں کو وہ دونوں پہلے دکھائے ۔ کیسی نے گیارہ آنے لگائے۔
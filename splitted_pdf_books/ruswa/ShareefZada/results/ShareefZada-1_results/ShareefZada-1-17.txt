۳۱
مہینہ میں چار ٹوپی اگر تیار ہوں گی تو چار روپئے کہیں نہیں گئے ہیں۔ تم اپنا
دل مضبوط رکھو۔
عابد : ۔ میرا دل مضبوط ہے ۔
دونوں میاں بیوی نے کھانا کھایا۔ خدا کا شکر کیا۔ نمازیں پڑھیں ہو رہے
دوسرے دن صبح کو سات بجتے بجھتے مرزا عابد حسین بلد یوستری کے کارخانے
میں پہنچ گئے تھے ۔ مادھو بہت ہی شوقین لڑکا تھا۔ وہ صبح چھ بجے ہی سے
کتابیں کھول کر پڑھنے بیٹھ گیا تھا ۔ عابد حسین نے پہلے انگریزی کتاب کا سبق
پڑھایا۔ ہر ایک مشکل لفظ کے ہجے اور معنی پوچھے۔ پھر املا لکھوایا ۔ اس میں
صرف ایک غلطی نکلی۔ اسے درست کر دیا۔ اس کے بعد گرامر (صرف و نحوی کا سبق
ہوا ۔ اب اردو کی باری آئی ۔ مادھو اردو میں بہت ہی کمزور تھا۔ حرفوں کا تلفظ
صحیح نہیں بتایا گیا تھا۔ شین قاف تک درست نہ تھا۔ اس میں عابد حسین کو بڑی
محنت کرنا پڑی ۔ پھر حساب شروع ہوئے ۔ کل درجے میں جو سوالات مادھو کو
دیے گئے تھے وہ اس نے رات ہی کو لگا رکھے تھے ۔ عابد حسین نے قاعدہ
عمل بڑے غور سے جانچ کے جہاں جہاں خامی تھی اسے درست کر دیا ۔ مادھو
کے انگریزی اور فارسی دونوں خط ٹھیک نہ تھے اور نہ اسے اس طرف
زیادہ توجہ تھی مگر عابد حسین نے دو کا پیاں اسی دن بنوائیں اور اپنے سامنے
لکھوانا شروع کیا۔ جو لوگ اس سے پہلے مادھو کو پڑھاتے تھے ۔ وہ بہت سا
وقت باتیں کرنے میں صرف کیا کرتے تھے۔ مادھو کو اس کی عادت پڑی ہوئی
تھی مگر عابد حسین باتیں کرنا جانتے ہی نہ تھے۔ ابتدائے عمر سے انھیں محنت کی
عادت تھی ۔ ماں باپ نے ایسی محبتوں میں بیٹھنے ہی نہ دیا جس سے مذاق کا
مفہوم ان کے ذہن میں سما جاتا، جس سے ان کو یہ معلوم ہوتا کہ فضول گپیں اڑانا
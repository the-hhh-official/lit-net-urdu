٦٩
یہ سمائی ترے دل میں کیسی
کیا مصیبت پڑی تجھ پہ ایسی
رنگ چہرے کا ھے زعفرانی
جو کبھی آگے تھا ارغوانی
پیرھن چاک ھے تا بہ دامن
پاؤں پر خاک ھے تا بہ دامن
آہ و زاری ھے اور بے قراری
سینھ کوبی ھے اور اشک بازی
آہ جنگل میں پایا نہیں کچھ
تو نے کے دن سے کھایا نہیں کچھ
ھم نے مانا کہ بے تاب تھا تو
رنج سے بے خور و خواب تھا تو
ھم سے کیا شرم تھی تجھ کو ایسی
بیٹیاں کہہ گزرتی ہیں جی کی
دل ھی دل میں عبث رنج سہتا
اپنے ھم جولیوں سے تو کہتا
کچھ نہ کچھ اس کی تدبیر کرتے
ھم تو اک دن نہ تاخیر کرتے
میرے بھائی کی بیٹی ہے لیلی
ھر طرح تجھ کو ھے وہ پہنچتی
کیا چچا تیرا انکار کرتا ؟
بیٹی دینے میں تکرار کرتا ؟
گھر ترا ھم تو آباد کرتے
کرکے شادی تجھے شاد کرتے
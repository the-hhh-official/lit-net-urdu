۱۳۸
لیلی
پاؤں میں زنجیر ھے طوق گلو گیر هے
سلسلة زلف یار آه کوئی کیا کرے
آٹھوں سین دشت نجد
مجنون
دیکھیے عالم تقدیر سے کیا ھوتا ھے
لاکھ تدبیر هو ، تدبیر سے کیا ھوتا ھے
کھینچ ھی لائے گا اک روز اسے جذبۂ دل
زندگی چاهیی تاخیر سے کیا ھوتا ھے
دل کو زلفوں میں پھنساؤ که یه قید اچھی هے
ایسے دیوانوں کو زنجیر سے کیا ھوتا ھے
اب سنا هے که جفا سے بھی پشیمان ہے وہ
اور پھر آہ کی تاثیر سے کیا ھوتا ھے
گوش مشتاق سخن دل متمنئی وصال
تو هی کہہ دے تری تصویر سے کیا ھوتا ھے

1 - صنف كلام : غزل بحر رمل وافى مخبون مسكن محذوف - وزن :
فاعلاتن فعلاتن فعلاتن فعلن دوبار - کہیں پر رکن آخر فعلان
(مقصور) اور کہیں فعلن بحركت عين (محذوف) لے لیا ھے - قصد شاعر :
اظہار اس امر کا کہ گویا مجنوں کے دل کو اس واقعے کی
خبر ہے بلکه اس کو امور آیندہ کی بھی اطلاع ہے - اگر به
تسلیم کر لیا جائے جیسا که واقعات سے ظاہر کیا گیا ہے کہ
مجنوں اور لیلی میں شرکت خیال واقع تھی تو یه امر مستبعد
معلوم نه هو گا که مجنوں کو لیلی کے ارادے پر اطلاع حاصل تھی ۔
لیلی کا اراده هے که زندان سے بھاگ جاؤں اور قیس کو دیکھ
آؤں اور اس سے قیس آگاہ ہے ۔ ایسے امور معمولات اور مجانین میں
اکثر مشاہدہ کیے گئے ہیں ۔
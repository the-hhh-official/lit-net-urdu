١١٦
صبح کو روز اسے زنجیر پنھاتی ھوں
نجد لے جاتی ھوں
ھر گلی کوچے میں تا شام پھراتی ھوں
بھیک منگواتی ھوں میں
میرا مقروض سمجھ کر جو ترس کھاتا ھے
کچھ اسے دیتا ھے
نصف میں لیتی ھوں اس میں سے جو یہ پاتا ھے
نصف یہ لیتا ھے
مجنون
پیرزن چھوڑ دے اس شخص کو از بہر خدا
مجھ کو زنجیر پنھا
اس طرح سے تو مجھے نجد کے کوچوں میں پھرا
اپنا پابند بنا
جو ملے تجھ کو نہیں اس میں اجارا میرا
مجھ کو حصہ بھی نہ دے
مدت العمر نہ بھولوں گا میں احسان ترا
مول کے مفت مجھے
کیا عجب کوچہ لیلی میں کسی دن ھو گزر
گھر سے نکلے وہ ادھر
میں اسے دیکھوں مجھے دیکھ لے وہ ایک نظر
ھوں نظارے دم بھر
پیرزن (مجنوں سے)
اگر اس امر میں ھے آپ ھی اصرار تجھے
کیا ھے انکار مجھے